Har du spørsmål om korona?
Ring informasjonstelefonen, eller bruk chatboten nederst på siden.
Nødnumre må kun brukes av personer som er akutt syke.
Hold deg hjemme hvis du er syk.
Ring fastlegen hvis du har behov for hjelp fra lege.
Ring informasjonstelefon for publikum hvis du har spørsmål om korona.
Når skal jeg være hjemme og når gjelder karantene eller isolasjon?
Hvilke anbefalinger gjelder for meg?
Nå skal alle holde større avstand til hverandre enn vanlig.
Dette er for å unngå smitte.
De som kan være smittet av koronavirus, men som ikke er syke, skal i karantene.
De som har fått påvist koronavirus skal i isolasjon.
mars 2020 informerte regjeringen om skjerpede anbefalinger om å holde avstand.
Disse anbefalingene trer i kraft 27.
mars, men vi anbefaler å følge dem allerede nå.
Alle skal holde mer avstand enn vanlig.
I det offentlige rom bør vi holde minst én meters avstand til andre mennesker.
Når vi er ute, bør vi ikke være mer enn fem personer i samme gruppe.
Det gjelder ikke dem som er i familie eller i samme husstand.
Når vi er innendørs på arbeidsplassen, bør vi ha minst to meters avstand til hverandre.
Det gjelder ikke når vi er innendørs med familie eller personer i samme husstand.
Det er viktig å fortsette å vaske hendene hyppig og grundig.
Det vil blant annet si å vaske hendene før du går ut, med en gang du kommer hjem og før du spiser.
Prøv også å unngå å ta deg i ansiktet.
Dere som er friske og som bor sammen kan omgås som vanlig.
Dette gjelder også barn i skilte familier, men du bør unngå håndhilsning, kyssing og klemming med andre utover dette.
Dersom du har symptomer på luftveisinfeksjon skal du holde deg hjemme til én dag etter at du har blitt frisk.
De du bor sammen med kan fortsatt gå ut, men må følge med på egne symptomer.
Dette gjelder også for helsepersonell.
Hvorfor skal alle med symptomer på luftveisinfeksjon holde seg hjemme ett døgn etter at symptomene er borte?
Det vil være en stor gruppe som har symptomer på luftveisinfeksjoner.
Norge tester mange for COVID-19, og frem til nå har kun om lag 5 prosent av alle de testede fått påvist koronavirus.
Det er med andre ord svært mange med luftveisinfeksjoner hvor symptomene skyldes noe annet enn koronavirussykdom.
Foreløpige funn tyder på at man er mest smittsom tidlig i sykdomsforløpet og raskt blir mindre smittsom når symptomene er borte.
Derfor er det et generelt råd at hele denne store gruppa skal holde seg hjemme til ett døgn etter at symptomene er borte.
Det er to grupper som skal i karantene:
Dersom du har vært på utenlandsreise skal du være i karantene i 14 dager fra den dagen du kom hjem.
Dersom du har hatt nærkontakt med noen som har fått påvist koronavirus skal du være i hjemmekarantene.
Hvem dette gjelder, blir definert av helsetjenesten i samarbeid med den smittede, og du får beskjed dersom dette gjelder deg.
Med nærkontakt menes kontakt med en smittet person med mindre enn to meters avstand i mer enn 15 minutter, eller direkte fysisk kontakt.
Du skal være i karantene i minst 14 dager fra den dagen kontakten skjedde.
Dersom du bor sammen med en person som er isolert med påvist koronavirus, skal du være i karantene fram til den syke ikke lenger er isolert, minst 14 dager etter at karantenen startet.
Dersom du testes for koronavirus mens du er i karantene, og denne testen er negativ, skal du fremdeles fullføre karanteneperioden på 14 dager.
Folkehelseinstituttet oppdaterer informasjon om testing for koronavirus.
Virksomhetsledelsen kan gjøre unntak fra karanteneplikten for personer som er strengt nødvendige for å kunne opprettholde forsvarlig drift av funksjoner knyttet til liv og helse.
Unntaket gjelder ikke i fritiden, kun når de er på jobb eller reiser til og fra jobb med annet enn offentlig transport.
De skal så langt som mulig unngå nærkontakt med andre personer.
Du skal isoleres dersom du har fått påvist koronavirus
Du isoleres i hjemmet, eller eventuelt i helseinstitusjon eller et annet sted ved behov.
Hva kan jeg gjøre og ikke gjøre?
Som nevnt, skal alle nå holde mer avstand enn vanlig.
Det vil si minst én meters avstand på offentlige steder til mennesker du ikke er i familie eller samme husstand med.
Du kan ta kollektivtransport så lenge du passer på å holde avstand til andre passasjerer.
Dersom du har mulighet, benytt hjemmekontor.
Dersom du ikke har hjemmekontor, bør du ha minst to meters avstand til kollegene dine.
Det er viktig at vi alle kun gjennomfører helt nødvendige reiser, også innenlands.
Besøk og samvær bør begrenses.
Dersom du får besøk bør antall du har nær kontakt med begrenses.
Friske barn kan være sammen i små grupper, men det bør tilstrebes å ha faste lekevenner gjennom hele perioden.
Å leke ute medfører mindre smitterisiko enn å leke inne.
Utsett større sammenkomster som ikke er nødvendige.
Dersom du tilhører en risikogruppe, er rådene ekstra viktige for deg.
Til slutt, ta vare på hverandre og unngå stigmatisering og utestenging.
Tenk over om det er noen som kunne trenge en ekstra telefonsamtale i denne perioden.
Dette er tiden for ekstra omtanke i hverdagen.
Når du er i hjemmekarantene skal du holde deg mest mulig hjemme.
Du skal ikke gå på skole eller jobb, kun hjemmekontor.
Du skal heller ikke ta lengre reiser innenlands eller utenlands eller ta offentlig transport.
Du bør unngå steder hvor det er vanskelig å holde avstand, og du skal som hovedregel ikke oppsøke offentlige steder, slik som butikker, apotek og kafeer.
Ved mangel på alternativer, kan du gå ut for å gjennomføre nødvendig ærender i butikk eller apotek, men du må sørge for å holde nok avstand (det vil si 1-2 meter) til andre og unngå kø.
Du kan gå tur ute, men hold god avstand til andre.
Det er viktig at du følger med på om du utvikler symptomer.
Dersom du utvikler feber eller luftveissymptomer, skal du holde deg hjemme.
Barn som er i karantene kan ikke ha lekekamerater utover de som befinner seg i hjemmet.
Hovedpoenget er at du ikke skal smitte andre før du selv utvikler symptomer, men det må også være praktisk gjennomførbart.
Regjeringen innførte 20.
mars et forbud mot å overnatte på fritidseiendom utenfor egen kommune.
Les mer om dette på regjeringens nettsider
Det gis unntak for personer i karantene som bor sammen med et hustandsmedlem som er i isolasjon med påvist koronavirus.
Personer som er i karantene fordi de bor sammen med en som er bekreftet smittet, kan dermed overnatte på hytta i den perioden den smittede er i isolasjon hjemme.
Den smittede skal bli hjemme, mens de andre personene i husstanden kan overnatte på hytta.
Folkehelseinstituttet (FHI) har egne råd til personer i hjemmekarantene.
Folkehelseinstituttet har oversatt informasjon til personer som må holde seg hjemme til 26 ulike språk.
Dokumentene finnes her.
Dersom du har fått påvist koronavirus må du isoleres.
Det betyr at du må holde deg hjemme hele tiden og ikke gå ut.
Du skal helst holde to meters avstand til de du bor sammen med og ha eget rom og bad når dette er mulig.
Bruk egne baderomsartikler, inkludert eget håndkle.
Du må være nøye med hånd- og hostehygiene for å unngå å smitte andre i husstanden.
Det er også viktig med hyppig rengjøring av hjemmet, spesielt de stedene som dere ofte tar på.
De du bor sammen med skal være i karantene.
Isolasjonen varer til legen sier at du er smittefri, normalt 7 dager etter at du er helt frisk.
Folkehelseinstituttet (FHI) har informasjon om kriteriene for opphevelse av isolasjon.
Folkehelseinstituttet (FHI) har egne råd til personer som isoleres i hjemmet ved koronavirus.
Å være i hjemmekarantene eller isolasjon kan være en stressende situasjon.
Det er vanlig å bli bekymret,  anspent, irritert, rastløs og ha vansker med å konsentrere seg.
Mange blir triste, føler seg ensomme eller sliter med å sove.
For de fleste vil imidlertid karantene- og isolasjonsperioden gå fint, og eventuelle psykososiale reaksjoner være forbigående.
Når man blir satt i hjemmekarantene eller isolasjon, endrer hverdagen seg for hele familien.
Man kan ikke gå på jobb, skole, i barnehagen eller møte andre på samme måte som før.
Det fører ofte til at man er mindre fysisk aktiv, spiser mindre regelmessig, og kanskje sover mye mer eller mindre enn normalt.
De fleste har mye skjermtid.
Det kommer mye viktig informasjon og nyttige råd, men overdrevent fokus på nyhetsoppdateringer kan ta for mye plass i hverdagen og bidra til bekymring.
Ønsker du å holde deg oppdatert, bruk pålitelige kilder som Folkehelseinstituttet og Helsenorge sine nettsider.
I en hjemmesituasjon blir det viktig å skape nye rutiner.
Prøv å opprettholde en normal døgnrytme.
Skole og jobb bidrar for mange til struktur, mening og trygghet i hverdagen.
Finn gode måter å gjøre arbeidet ditt på om du jobber hjemmefra.
Det er også fint å aktivisere seg gjennom hobbyer.
Livet i karantene kan lett bli preget av en stillesittende tilværelse innendørs.
Fysisk aktivitet, turer i naturen og dagslys virker positivt inn på psyken og på søvn.
Ved uteaktivitet, følg helsemyndighetens anbefalinger.
Selv om du er i hjemmekarantene eller isolasjon, er det muligheter for å snakke med andre gjennom sosiale medier og telefon.
Lag gjerne faste avtaler om å holde kontakt med for eksempel familie, venner, medelever og kollegaer.
Yngre og eldre barn kan ha ulike reaksjoner på å være i hjemmekarantene eller isolasjon.
Noen kan føle seg stresset, trist, redd, sint eller irritert, mens andre ikke har noen vonde følelser knyttet til å være i karantene.
Noen får vondt i magen, hodet eller deler av kroppen, og man kan lure på om man er syk.
Man kan også være redd for at foreldre eller søsken er syke.
Alle disse følelsene er vanlige.
Og for de aller fleste vil disse reaksjonene gå over.
Det kan likevel være utfordrende for hele familien når hverdagen endrer seg på denne måten.
Vi vet at det er flere ting som kan være fint å gjøre når man er i en situasjon der man må være i karantene som familie med barn.
Barn trenger forståelig informasjon om hvorfor de er i karantene eller isolert, og hva de selv kan gjøre.
Det er viktig at barn får vite at de gjør en innsats for å forhindre at andre blir smittet ved å være i karantene.
Spør hva barna lurer på, og gi tydelige svar.
Husk at barn får med seg mer enn du tror.
Barn kan også føle skyld for situasjonen, eller bli veldig redde.
Ikke vent på at de skal komme og spørre deg.
Spør hva de har fått med seg av informasjon og nyheter, og svar på det de lurer på.
Når du er trygg, blir barna trygge.
Når barn er redde, trenger de trøst og omsorg.
Ta noen dype pust og finn din egen trygghet.
Skap trygghet ved å anerkjenne barnets følelser, og hjelp barnet å håndtere alle følelser.
De kan trenge at voksne er litt ekstra tålmodighet i denne fasen.
Selv om man ikke kan gå i barnehagen eller på skolen, er det lurt å ha faste aktiviteter hver dag – som å stå opp og legge seg til vanlig tid, være fysisk aktiv og gjøre skolearbeid.
Sunne, regelmessige måltider, søvn og fysisk aktivitet senker stress i kroppen både hos barn og voksne.
Leggerutiner kan forstyrres når barn er redde og/eller syke.
Ha faste trygge leggerutiner.
Unngå at barna sitter for mye alene med telefon og nettbrett.
Det er lurt å legge unna skjerm og telefon en time før leggetid.
Det er vanlig at barn våkner i løpet av natten og kommer inn til foreldre.
Det går over.
Ha kontakt med venner og familie på sosiale medier og telefon.
Det er både støttende, oppmuntrende og senker stress.
Gjør ting du og familien din liker å gjøre som å se film, lese bøker, høre på musikk eller lydbok.
Familietid kan være positivt, men respekter også at barn kan trenge tid alene.
Koronavirus smitter gjennom det som kalles dråpesmitte.
Koronavirus finnes i små dråper som kommer ut gjennom munnen og nesen når en person som er smittet hoster eller nyser.
Den vanligste smittemåten er at du puster inn dråper med smitte som svever i lufta eller at du får virus på hendene og får det i deg hvis du tar deg i ansiktet.
Inkubasjonstid vil si tiden fra man er smittet til sykdommen gir symptomer.
Verdens helseorganisasjon har anslått inkubasjonstiden for koronavirus til å være 5–6 dager, men den kan variere fra null til 14 dager.
Symptomene ligner de man ser ved forkjølelse og influensa.
De som blir syke, får vanligvis først vondt i halsen, forkjølelse og lett hoste i tillegg til sykdomsfølelse og muskelsmerter.
Noen får diare, men det er ikke vanlig.
Sykdomsforløp kan variere mye mellom personer.
Informasjon om risikofaktorer for alvorlig sykdom er foreløpig begrenset.
Innleggelse, intensivbehandling og dødsfall er vanligere hos eldre og personer med underliggende sykdommer.
Særlig eldre med underliggende sykdom er utsatt, men alvorlig sykdom kan også forekomme hos personer uten kjente risikofaktorer.
Det finnes ingen spesifikk behandling eller vaksine mot sykdommen.
Mange nordmenn er plaget med pollenallergi i vårmånedene, og symptomene kan være ganske like symptomer på koronavirus, slik som tett eller rennende nese, nysing, rennende eller kløende øyne og hos noen astmatisk besvær.
Pollenallergi gir derimot ikke vondt i halsen, kroppsverk eller feber slik som koronavirus kan.
Har du symptomer som kan skyldes koronavirus? Her kan du melde fra til Folkehelseinstituttet (FHI).
Du kan melde fra på vegne av deg selv, ditt barn under 16 år, eller for en som har gitt deg fullmakt på Helsenorge.
Du får ikke kontakt med lege eller helsevesen, og du får ikke varslet personer du har vært nær gjennom denne løsningen.
Men du hjelper Folkehelseinstituttet med å kartlegge hvor mange som kan være syke med koronavirus i Norge.
Folkehelseinstituttet publiserer oppdaterte tall, blant annet fra denne løsningen, på fhi.
no fremover.
Opplysningene kan også være aktuelle for fremtidig forskning.
Ved å melde fra, hjelper du Folkehelseinstituttet med å kartlegge hvor mange som kan være syke med koronavirus i Norge.
Takk for hjelpen!
Det er vedtatt omfattende tiltak for å hindre spredning av koronaviruset og for å bidra til å opprettholde nødvendige helse- og omsorgstjenester.
​24. mars informerte regjeringen om innskjerpinger i anbefalingene og at de omfattende tiltakene i første omgang vil vare fram til 13. april 2020.
Tiltakene kan bli forlenget etter dette.
Når vi er ute, bør vi ikke være mer enn fem personer i samme gruppe.
Det gjelder ikke dem som er i familie eller i samme husstand.
Når vi er innendørs på arbeidsplassen, bør vi ha minst to meters avstand til hverandre.
Det gjelder ikke når vi er innendørs med familie eller personer i samme husstand.
I det offentlige rom bør vi holde minst en meters avstand til andre mennesker.
Disse tiltakene som regjeringen har innført gjelder fra 27.
mars, men vi anbefaler å følge dem allerede fra 24. mars 2020.
Helsedirektoratet har vedtatt at helsepersonell som jobber med pasientbehandling forbys å reise til utlandet.
Forbudet gjelder både tjenestereiser og privatreiser.
Kostnader vil bli kompensert.
Unngå reiser som ikke er strengt nødvendig, unngå offentlig transport hvis du kan, og andre steder hvor du lett kommer nær andre.
Regjeringen innførte 20. mars et forbud mot å overnatte på fritidseiendom utenfor egen kommune.
Les mer om hytteforbudet på regjeringens nettsider.
Det gis unntak for personer som bor sammen med et hustandsmedlem som er i isolasjon med påvist koronavirus.
Personer som er i karantene fordi de bor sammen med en som er bekreftet smittet, kan dermed overnatte på hytta i den perioden den smittede er i isolasjon hjemme.
Den smittede skal bli hjemme, mens de andre personene i husstanden kan overnatte på hytta.
Alle utenlandsreiser som ikke er strengt nødvendig frarådes.
Det er regler for karantene for alle som kommer fra reiser i utlandet.
​Helsemyndighetene anbefaler hjemmekontor hvis det er mulig, og dette avklares med arbeidsgiveren.
Kollektivtransporttilbudet opprettholdes.
Grunnen til dette er at folk med kritiske samfunnsfunksjoner skal komme seg til og fra jobb og kunne holde avstand til hverandre.
Helsedirektoratet anmoder om å ikke besøke personer i institusjoner med sårbare grupper (eldre, psykiatri, fengsel osv).
Det innføres restriksjoner for besøkende til alle landets helseinstitusjoner og innføring av adgangskontroll for å ivareta smittevern for pasienter i landets helseinstitusjoner.
Personer som har risiko for å være smittet skal avvises fra alle landets helseinstitusjoner.
Helsedirektoratet vil gi råd til helsetjenesten om dette.
Alle landets barnehager og skoler stenges.
Dette for å hindre smittespredning og bidra til å opprettholde nødvendige helse- og omsorgstjenester.
Stengingen gjelder fra torsdag 12.
mars klokken 18:00.
Regjeringen har bestemt at alle landets barnehager og skoler fortsatt skal være stengt til og med 13. april.
Perioden kan bli forlenget.
Det er viktig å opprettholde virksomheten i helse- og omsorgstjenester og andre kritiske samfunnsfunksjoner, og å unngå at personer i risikogrupper brukes til barnevakt.
Derfor må det lokalt sørges for et tilbud til barn av personell i helse- og omsorgstjenesten, transportsektoren eller innen andre kritiske samfunnsfunksjoner.
Det samme gjelder for barn med særlige omsorgsbehov som ikke kan ivaretas når barnehage, skole eller andre dagtilbud er stengt.
Den enkelte skole og barnehage må gjøre konkrete og individuelle vurderinger om hvem som bør få dette tilbudet.
Les mer om dette på Utdanningsdirektoratets sider.
Råd til foreldre om lek og hvordan mestre hverdagen, hvordan snakke med barna om korona og hvordan ta vare på barn og unges psykiske helse.
Barn ser ut til å tåle sykdom med koronavirus bedre enn eldre.
Men barn kan smitte andre.
Alle skal holde mer avstand enn vanlig.
Man kan omgås søsken som normalt, dette gjelder også barn fra skilte familier som har flere hjem.
Hovedmålsettingen er likevel å redusere antall kontakter til et så lavt nivå som mulig.
For å ivareta barns behov for lek med andre barn kan man ha 1-2 faste lekevenner og holde seg til de samme lekevennene gjennom denne perioden.
Det gjelder også for ungdom.
Barn og ungdommer med symptomer på luftveisinfeksjon holdes hjemme og bør ikke være sammen med andre barn og ungdommer utenfor familien.
Dette gjelder også ved milde symptomer.
Barn og ungdom som er i hjemmeisolasjon eller hjemmekarantene skal ikke omgås barn og ungdom utenfor husstanden.
Det er fare for at noen barn kan bli stående uten lekekamerater i denne perioden.
Foreldre kan hjelpe til med å passe på at barna holder kontakt med hverandre på andre måter, gjennom telefon, videosamtaler og lignende.
Noen barn og unge har det vanskelig hjemme.
Barnehagen og skolen kan være et spesielt viktig sted for disse barna hvor de til vanlig har kontakt med andre barn, ungdom og voksne.
Det er unntak for stenging av barnehage og skole for barn med særskilte omsorgsbehov.
Derfor må den enkelte skole og barnehage gjøre konkrete og individuelle vurderinger om hvem som bør få dette tilbudet.
Les mer om dette på Utdanningsdirektoratets sider.
Helsedirektoratet arbeider med å nedsette en ekspertgruppe fra ulike fagmiljøer som skal jobbe med tiltak knyttet til psykisk og sosial oppfølging av barn og unge under og etter koronapandemien.
Nå som skoler og barnehager holdes stengt vet vi at noen barn og unge må tilbringe mer tid sammen med voksne som ikke er trygge for dem.
Mistenker du at et barn ikke har det bra? Alarmtelefonen til barnevernet er for deg som er utsatt for vold, overgrep eller omsorgssvikt, eller om du er bekymret for en du kjenner.
Denne er nå åpen hele døgnet alle dager i uken.
Ring 116 111 så vil de hjelpe deg.
Se flere tjenester for barn og unge som trenger noen å snakke med.
Det er viktig å snakke med barn og unge for å unngå frykt og for å skape trygghet nå som dagene er så annerledes.
Barn og unge søker ofte informasjon på internett.
Sjekk barnas internettbruk.
Spør gjerne om de har lest noe om koronaviruset på nettet i dag.
Ungdom og tenåringer snakker ofte mest med jevnaldrende og kan få mye informasjon som ikke er riktig.
Legg til rette for at de kan snakke med deg.
Ikke glem at også ungdommer kan være engstelig og ha behov for å snakke med en voksen.
Denne filmen er laget for barn og unge.
Man kan velge undertekster på en rekke språk ved å klikke på det lille hjulet i bunnlinjen.
Skoler og barnehager er stengt fordi alle må bidra til å begrense spredning av korona-epidemien.
Det skaper bekymring og er stressende for mange familier.
Her er noen råd som kan være til hjelp for å mestre den nye hverdagen.
Det er lurt å opprettholde normale rutiner for måltider og leggetider.
I løpet av det som er vanlig skoletid, anbefales det at barna gjør skolearbeid, tegner, leser eller lytter til bøker, og sørger for å være ute i frisk luft uten å være tett på andre.
Fokuser på positive ting familien kan gjøre sammen – slik som å se film, høre på musikk, lese sammen, gå en tur eller spille spill.
Pass på at dere samles rundt felles måltider.
Husk at du er en rollemodell for barna.
Hvordan du håndterer stress, hvordan dere voksne snakker om sitasjonen, og hvordan dere reagerer, påvirker barna.
Følelser som redsel, panikk, tristhet og ensomhet er normale reaksjoner i slike spesielle situasjoner.
Barn er sensitive for voksnes følelser, og det er bedre å være åpen om følelsene sine enn å skjule dem.
Barn reagerer på forskjellige måter.
Noen kan virke uberørt når du snakker med dem, men vise bekymring senere.
Vær særlig oppmerksom på kvelden og natten.
Mange barn blir ekstra engstelige da.
Det er viktig å holde seg orientert, men det kan være lurt å begrense bruken av sosiale media og lignende hvis det fører til økt stress og unødig redsel.
Søk støtte hos andre.
Ikke vær redd for å be om hjelp.
Her finner du svar på de vanligste spørsmålene gravide og ammende har om koronaviruset.
Gravide kan ha økt risiko for alvorligere forløp av enkelte virusinfeksjoner hvis de blir smittet, som for eksempel influensa.
Vi vet ikke om dette også gjelder for koronavirussykdom.
For å beskytte deg og andre, tar helsevesenet mange forhåndsregler med å redusere smitterisiko og sykdom.
Basert på erfaringen vi har så langt om korona på verdensbasis, ser ut til at gravide tåler koronaviruset godt.
Gravide er ikke særlig utsatt for alvorlig koronavirussykdom.
For å forebygge smitte bør du følge samme råd som befolkningen for øvrig, slik som god håndhygiene og begrense kontakt med andre utenom familien.
Er du i 2.og 3. trimester, eller i 1. trimester og har risikofaktorer, anbefales sesonginfluensavaksine.
Dette gjelder uavhengig av koronavirusinfeksjon.
Dersom du har kronisk sykdom eller svangerskapskomplikasjoner bør du diskutere med din lege om det er grunn til å utvise ekstra forsiktighet og behov for tilrettelegging på arbeidsplassen.
Du trenger ikke sykemelding med mindre det ikke er mulig å tilrettelegge din arbeidssituasjon.
Jobber du som helsepersonell og er gravid, bør du ut fra et føre-var-prinsipp, avklare med din arbeidsgiver at det tilrettelegges for at annet helsepersonell tar prøver av og behandler personer med mulig koronavirussykdom (covid-19-sykdom), så langt det er mulig.
Vi vet ikke sikkert om koronaviruset kan smitte fra mor til barn før eller under fødsel.
Foreløpig ser det ut som du ikke trenger å bekymre deg.
Ut ifra kunnskapen vi har så langt, er det ikke påvist smitte via morkaken og det er heller ikke bekreftet at barnet smittes under fødselen.
Det betyr at du kan føde på vanlig måte.
Vi anbefaler deg å følge vanlige svangerskapskonsultasjoner hos jordmor/lege.
Helsetjenesten er nå i en krevende situasjon, som kan medføre midlertidige endringer på din ordinære avtaler.
Du anbefales å kontakte jordmor/lege som vanligvis gjennomfører svangerskapskontrollene dine, for å få informasjon og råd om hvordan du skal forholde deg.
Har du symptomer på luftveisinfeksjon, eller en mistanke om at du er smittet av koronavirus, er det viktig at du kontakter helsetjenesten i forkant av avtalte kontroller for å avklare hvordan disse kan gjennomføres.
Vanlige symptomer på koronavirus er hoste, feber og kortpustethet.
Er du bekymret for din egen helse eller barnet i magen, skal du ta kontakt med din lege/jordmor med en gang.
Er du ikke syk eller smittet går fødsler som normalt.
Dersom du får påvist koronavirus like før eller under fødsel, vil du få eget rom, personalet vil bruke smittebekledning og det kan være aktuelt også for deg å bruke munnbind.
Du kan være sammen med barnet ditt etter fødselen med mindre du er alvorlig syk, eller barnet ditt er svært prematurt eller sykt.
Føde- og nyfødtavdelingene i Norge er beredt til å håndtere både deg og barnet ditt og har utarbeidet gode rutiner hvordan de best skal hjelpe.
For å redusere risiko for deg, barnet ditt, og for andre fødende, nyfødte og for personell som trenger å være på jobb, har føde- og barselavdelingene på sykehusene innført restriksjoner på besøk.
Det kan også være restriksjoner for ledsager.
Dere bør gå inn på ditt sykehus sine hjemmesider og lese mer informasjon.
Smitterisiko både hos deg og din ledsager vurderes individuelt.
Dersom ledsager har luftveisinfeksjon/smitte/sitter i karantene kan ledsager dessverre ikke være med i fødselen.
Dersom du planlegger å være ledsager i nærliggende fødsel, oppfordres du til hjemmekontor som resten av befolkningen.
Det kan være lurt å opplyse arbeidsgiver om at fødsel er nærliggende og at det er restriksjoner dersom du blir smittet av koronaviruset.
Selv om du er syk av koronavirus eller smittet, anbefales det at barnet ditt ammes/får morsmelk.
Det er ikke påvist koronavirus i morsmelk fra kvinner med koronainfeksjon der dette har blitt undersøkt.
Det er rapportert om relativt få spedbarn med bekreftet koronasmitte.
De som har vært smittet, har hatt mild sykdom.
Vi vet ennå ikke så mye om koronaviruset kan smitte fra mor til barn.
Det vi vet, er at amming beskytter barnet mot sykdom i tiden etter fødsel og også senere i spedbarnsalder og barneårene.
Morsmelk gir infeksjonsbeskyttelse ved at den overfører antistoffer fra mor til barn, og ved at den inneholder komponenter som er gunstige for utviklingen av barnets immunsystem.
Morsmelk og amming har en rekke positive helsefordeler både for barnet og for deg som ammer.
Hvis du har luftveisinfeksjon og/eller påvist smitte, bør du følge de samme generelle rådene som gitt over om amming og smitteforebygging, men også noen råd som gjelder spesielt ved amming.
Ha god håndhygiene ved all nærkontakt med barnet.
Du bør alltid vaske hender grundig før amming og før du tar på brystene dine.
Ta minst mulig på brystene, på samme måte som du ikke skal ta deg til ansiktet, for å unngå å overføre smitte fra hender til brystet (og deretter til barnet).
Ved behov kan brystene vaskes med såpe og vann; sprit bør ikke brukes.
Dersom helsepersonell gir deg ammeveiledning, spør om de kan vise eller forklare uten å ta på brystene dine.
Unngå å hoste eller nyse rett på barnet, for eksempel ved å holde litt avstand (utenom amming).
Dersom du hoster eller nyser mens du ammer, bør du hoste eller nyse bort fra barnet og i papirlommetørklær som kastes.
Rengjør/vask huset regelmessig, inkludert vask/desinfisering av overflater som du har vært i kontakt med, for eksempel dørhåndtak, mobiltelefoner med mer.
Hvis du/mor er alvorlig syk og ikke kan amme barnet direkte, er det veldig bra om du/mor kan få hjelp til å pumpe ut morsmelk til barnet, mens rådene for å forebygge smitte fortsatt følges.
Dersom du har reist hjem fra sykehuset før ammingen er kommet ordentlig i gang, er det viktig at du tar kontakt med helsestasjonen, slik at du raskt kan få veiledning hvis du trenger det.
I den vanskelige situasjonen vi er i nå, er det anbefalt at hjemmebesøk erstattes med konsultasjon på helsestasjon, med tolk ved behov (helsedirektoratet.no).
Du kan få svar på mange spørsmål og god hjelp til å løse praktiske utfordringer av ammehjelpere via Ammehjelpens nettside eller deres Facebook-gruppe.
Det er viktig og bra om du får til å amme så mye som mulig den første tiden etter fødselen.
Gi barnet så mye morsmelk som mulig og ikke noe annet med mindre det er behov for det.
For de aller fleste er råmelken (den første gule melken) nok til å mette barnet de første dagene.
Råmelken kommer i små mengder av gangen, og det lages ny hele tiden.
Derfor er det viktig at barnet ditt får suge så ofte det vil.
Jo oftere barnet ditt suger, desto mer melk får det i seg, og jo mer melk vil kroppen din produsere.
Det er helt normalt at nyfødte spiser 8–12 ganger i døgnet og noen ganger mer.
Når melkeproduksjonen har kommet i gang (etter 2–4 dager), er det noen tegn du kan følge med på for å sikre at barnet får nok mat.
Det viktigste tegnet er at barnet ditt går opp i vekt og følger vektkurven sin.
Dette får du hjelp med av helsestasjonen.
Hjemme kan du følge med på antall tissebleier (minst 5–6 våte bleier i døgnet).
Den første måneden bør barnet vanligvis ha avføring to eller flere ganger om dagen, om det kun får morsmelk.
Sjelden avføring de første ukene kan være et tegn på at barnet ikke tar til seg nok mat, men det kan også være en normal variasjon.
Når du ammer, kan du være oppmerksom på at barnet ditt faktisk spiser, ved og se og høre at barnet svelger.
Dersom du ved amming opplever at barnet ikke spiser godt, at det ikke svelger melk ved amming, hvis bleiene er tørre og/eller barnet virker trøtt og apatisk, kan det hende at barnet får for lite mat/væske.
Da må du kontakte helsestasjonen (eventuelt lege/sykehus) umiddelbart, samtidig som du forsøker å få i barnet morsmelk, alternativt morsmelkerstatning.
Hvis du har forsøkt å amme og har fått god veiledning uten å få det til, eller hvis du ikke er frisk nok til å amme eller til å pumpe ut morsmelk, gis barnet morsmelkerstatning.
Vær ekstra nøye med hygienen.
Er koronaviruset farligere for noen grupper?
De fleste som blir smittet vil trolig få milde luftveissymptomer som vil gå over av seg selv, mens noen vil få alvorligere sykdom med blant annet lungebetennelse og pustebesvær.
Basert på opplysninger fra utbruddet i Kina, ser det ut til at følgende grupper har høyere risiko for alvorlig sykdom av covid-19 (koronaviruset):
Eldre personer (>65 år)
Voksne personer med underliggende kronisk sykdom som hjerte- og karsykdom (kardiovaskulær sykdom), diabetes, kronisk lungesykdom, kreft og høyt blodtrykk (hypertensjon)
Personer som røyker har muligens også en høyere risiko for alvorlig forløp av koronavirus-sykdommen
Det er særlig eldre personer med risikofaktorer som kan få alvorlig forløp av covid-19.
Basert på kunnskapen vi har nå, antar vi at risikoen ikke er lik for alle i gruppene nevnt over.
Dette gjelder særlig for diabetes, hvor en velregulert diabetes uten senkomplikasjoner, trolig ikke gir økt risiko for alvorlig forløp av sykdom.
Det samme kan gjelde for andre kroniske sykdommer som er godt behandlet.
Vi har per i dag lite kjennskap til andre risikogrupper.
Det er mulig at personer med alvorlig nyresykdom, leversykdom og personer som har nedsatt immunforsvar (også der det skyldes behandling med medisiner) har økt risiko for alvorlig sykdomsforløp.
Barn ser ut til å få mild sykdom, og det er så langt heller ikke vist at barn med kronisk sykdom får alvorlig forløp av covid-19.
Informasjonen på denne siden kan endres etter hvert som Folkehelseinstituttet (FHI) får oppdatert kunnskap om covid-19.
Bør pasienter som går på behandling som demper immunforsvaret stoppe denne?
Det er ikke grunnlag for å fraråde oppstart eller stoppe pågående immunsupprimerende behandling.
Dersom personer som bruker immunsupprimerende behandling blir syke, kan de ta kontakt med egen lege for råd i forhold til medisinering, prøvetagning og undersøkelse.
​Folkehelseinstituttet har egne råd til personer som går på immunsupprimerende behandling, eller som skal starte med slike medikamenter.
Hvordan kan du som er i risikogruppene og dine nærmeste redusere risiko for smitte?
Hold deg hjemme så mye som mulig
Hold avstand til andre og unngå folkemengder
Unngå offentlig transport hvis mulig
Pass på å vaske hendene ofte og grundig med såpe og lunkent vann
Hånddesinfeksjon er et godt alternativ dersom håndvask ikke er mulig
Unngå håndhilsning og klemming
Vask hjemmet hyppig, og gå spesielt over flater som ofte berøres
Hvis personer i husholdningen ikke føler seg friske (spesielt hvis du mistenker koronavirussykdom), begrens samværet og kontakt lege dersom du har medisinsk behov
Unngå å passe yngre barn, da disse ofte har ingen eller milde symptomer på covid-19 og kan smitte deg som er i risikogruppe.
Nasjonal kompetansetjeneste for aldring og helse (aldringoghelse.
no) har laget informasjon til både helsetjenesten, de eldre selv og deres pårørende om eldre og personer med demens i forbindelse med koronaviruset.
Hvilke tiltak kan du som er i risikogruppen gjøre?
Sørg for at du har nødvendige medisiner tilgjengelig.
Fortsett med fast medisinering, og gjør kun endringer i samråd med egen lege.
Lag avtaler om hvem som kan hjelpe deg med nødvendige innkjøp.
Et godt råd kan være at du får varene kun levert til døren.
Undersøk om din kommune har avtale med frivillige organisasjoner som kan hjelpe deg ved behov.
Har du spørsmål om korona og trenger noen å snakke med?
Flere brukerorganisasjoner utvider nå bemanningen til å besvare spørsmål fra befolkningen og personer i risikogrupper:
På frivillighetens koronalinje kan du stille generelle spørsmål om korona og myndighetenes tiltak for å begrense smitte.
Telefonene er betjent av trente frivillige fra Nasjonalforeningen for folkehelsen, Norske Kvinners Sanitetsforening og Landsforeningen for hjerte- og lungesyke
Lurer du på noe om diabetes og korona? Ring Diabeteslinjen på telefon 815 21 948
Snakk med Kreftforeningen om kreft og korona på telefon 21 49 49 21 eller chat  
Har du lungesykdom og spørsmål om korona? Få råd hos LHL (Landsforeningen for hjerte- og lungesyke)
FHI anbefaler at pasienter med kroniske sykdommer som skal til undersøkelse og avtalte kontroller, opprettholder avtalene med mindre de får annen beskjed.
Ved tvil, ta kontakt med behandlende institusjon.
Kan jeg fritt besøke familie og venner på helse- og omsorgsinstitusjoner?
Nei, nå er det ikke lov å besøke sykehus, sykehjem eller andre helseinstitusjoner.
Det er innført adgangskontroll og alminnelig besøksstans.
Dette er for å ivareta smittevern for pasienter.
Personer som har risiko for å være smittet skal avvises fra alle landets helseinstitusjoner.
Fordi pågangen til nødtelefonene er så stor, må nødnumrene kun brukes av personer som er akutt syke.
Folk som har spørsmål om korona må finne informasjon på helsenorge.
no eller ringe informasjonstelefonen på 815 55 015.
Hva gjør jeg hvis jeg tror jeg er smittet?
Hvis du er syk, hold deg hjemme.
Hvis du er syk og trenger legehjelp, eller har behov for individuell helserådgivning, kontakt fastlege på telefon eller elektronisk.
Mange kommuner har opprettet egne koronatelefoner som gir generell informasjon, sjekk nettsiden til din kommune for hvor du kan henvende deg.
Har du behov for akutt helsehjelp og ikke kommer i kontakt med fastlegen, ring 116 117.
Ved livstruende sykdom eller skade - ring 113.
Kontakt legen via e-konsultasjon
For å avlaste telefonlinjene, kan du kontakte fastlegen via e-konsultasjon.
Det er ikke alle fastleger som tilbyr dette, men stadig flere fastlegekontor er med i ordningen.
Konsultasjon via telefon eller video
Noen behandlere kan også tilby konsultasjoner via telefon eller video, men det finnes ingen liste over hvem som tilbyr dette.
For å finne ut om din behandler tilbyr dette kan du
sjekke behandlerens nettside
sende en e-post til behandleren eller klinikken
ringe behandleren eller klinikken
Spørsmål om korona
Har du andre spørsmål finnes informasjon her på helsenorges sider om koronavirus eller i chat nederst på siden.
Du kan også kontakte:
Har du lungesykdom og spørsmål om korona? Få råd hos LHL (Landsforeningen for hjerte- og lungesyke).
Er du barn, ungdom eller forelder og har behov for å snakke med en helsesykepleier fra skolehelsetjenesten? Se mer om telefontilbudet på din kommunes hjemmeside.
Er du gravid og har spørsmål og behov for å snakke med jordmor? Se info om telefontilbud på din kommunes hjemmeside.
For å unngå smitte og spredning av koronaviruset er det viktig at du ikke oppsøker helsetjenestene fysisk dersom det ikke er nødvendig.
Videokonsultasjon og andre digitale verktøy kan være gode alternativer til fysisk oppmøte.
Legetime på nett via Helsenorge (e-konsultasjon)
Du kan logge deg inn på helsenorge.
no for å få vite hvem fastlegen din er, og hvordan du kommer i kontakt med legekontoret.
Hvis din fastlege tilbyr legetime over nett vil du se det når du logger inn.
Dette kalles på «e-konsultasjon» og foregår med lyd, video eller tekst-samtale, for eksempel ved hjelp av en PC, et nettbrett eller en telefon.
Klikk på «Start e-konsultasjon» for å begynne.
Hvis din fastlege ikke tilbyr digitale tjenester på Helsenorge, vil du se denne beskjeden når du logger inn:
Din fastlege tilbyr ikke digitale tjenester på Helsenorge
Når du logger deg inn på helsenorge.
no vil det stå øverst hvem som er din fastlege.
Klikk på på «Vis detaljer» for å se kontaktinformasjon som adresse og telefonnummer.
Klikk på «Mer om din fastlege» for å få informasjon om fastlegen og legekontoret, som for eksempel lenke til legekontorets webside, hvilke andre leger som hører til kontoret, og så videre.
Konsultasjon på video eller telefon utenom Helsenorge
Mange fastleger og andre behandlere som for eksempel psykologer og fysioterapeuter kan tilby konsultasjon på telefon eller video utenom Helsenorge.
Jeg har andre kontakter i helsevesenet som jeg vil snakke med
Helsekontakter
Hvis du har fått en forløpskoordinator eller annen kontaktperson vil du kunne finne dem i tjenesten Helsekontakter på helsenorge.no.
Meldinger
I meldingstjenesten kan du se meldinger du har mottatt fra helsetjenesten, og svare på dem.
Hvilke meldinger du kan se og svare på kommer an på hvilke helsekontakter du har og har hatt, hvem du har kommunisert med tidligere, og hvilket samtykke du har gitt til å bruke tjenestene på Helsenorge.
Meldingstjensten kan du lese mer om her.
Hvis din behandler ikke er i noen av disse tjenestene
Finner du ikke behandleren du ønsker å kontakte i noen av disse tjenestene, må du selv slå opp og finne deres kontaktinformasjon.
Ikke møt opp uten avtale.
Se på nettsiden deres og ring dem eller kontakt dem digitalt hvis det er mulig.
Spørsmål om korona
Har du spørsmål om korona finnes informasjon her på helsenorges sider om koronavirus eller i chat nederst på siden.
Du kan også kontakte:
Har du lungesykdom og spørsmål om korona? Få råd hos LHL (Landsforeningen for hjerte- og lungesyke).
Hva gjør jeg hvis jeg tror jeg er smittet?
Hvis du er syk, hold deg hjemme.
Hvis du er syk og trenger legehjelp, eller har behov for individuell helserådgivning, kontakt fastlege på telefon eller elektronisk.
Har du behov for akutt helsehjelp og ikke kommer i kontakt med fastlegen, ring 116 117.
Ved livstruende sykdom eller skade, ring 113.
Utenriksdepartementet fraråder fra 14.
mars 2020 alle utenlandsreiser som ikke er strengt nødvendig.
Dette er den strengeste form for reiseråd som kan gis.
Reiserådene skal redusere faren for at nordmenn blir smittet i utlandet og at smittede personer kommer til Norge.
Folkehelseinstituttet og Utenriksdepartementet gir reiseråd om koronaviruset.
Se Utenriksdepartementets (UD) reiseråd om koronavirus.
UD gir reiseråd når det er grunn til å råde nordmenn fra å reise til et bestemt land, område eller region, eller til å forlate stedet.
Se Folkehelseinstituttets smittevernråd ved reise.
Alle som kommer fra reiser i utlandet skal i hjemmekarantene i 14 dager.
Dette har tilbakevirkende kraft.
Det vil si at karantenen gjelder 14 dager fra den dagen du kom hjem.
Arbeidstakere som reiser mellom bolig og arbeidssted, og i den forbindelse krysser grensene mellom Norge, Sverige og Finland, er unntatt fra karantene når de reiser til og fra arbeid.
Personer i karantene som utvikler forkjølelsessymptomer som hoste, feber eller tungpustethet, skal oppholde seg i isolering fra symptomer inntrer til 7 dager etter symptomfrihet.
Med isolering menes at personen oppholder seg i eget hjem eller annet egnet oppholdssted.
I forskriften er det definert et unntak fra karantenereglene.
Personer som er strengt nødvendige for å kunne opprettholde forsvarlig drift av kritiske samfunnsfunksjoner og ivareta befolkningens grunnleggende behov, herunder personer som gjennomfører vare- og passasjertransport, er unntatt.
Bruk av unntaket skal avklares med virksomhetsledelsen.
Personer som er omfattet av unntaket, skal så langt som mulig unngå nærkontakt med andre personer.
Dette er vedtatt i forskrift i Statsråd 13.
Hva med nordmenn som skal hjem fra utlandet?
Utenriksdepartementet oppfordrer alle norske borgere som er på reise i utlandet om å vurdere å reise hjem så snart som mulig, på en trygg og rolig måte, i samråd med sitt reise- eller flyselskap.
Jeg har vært i utlandet, må jeg holde meg hjemme?
Alle som kommer fra reiser i utlandet skal i hjemmekarantene i 14 dager.
Dette har tilbakevirkende kraft.
Det vil si at karantenen gjelder 14 dager fra den dagen du kom hjem.
20 gjelder dette også reiser fra Sverige og Finland, men uten tilbakevirkende kraft.
Arbeidstakere som reiser mellom bolig og arbeidssted, og i den forbindelse krysser grensene mellom Norge, Sverige og Finland, er unntatt fra karantene når de reiser til og fra arbeid.
Personer i karantene som utvikler forkjølelsessymptomer som hoste, feber eller tungpustethet, skal oppholde seg i isolering fra symptomer inntrer til 7 dager etter symptomfrihet.
Med isolering menes at personen oppholder seg i eget hjem eller annet egnet oppholdssted.
I forskriften er det definert et unntak fra karantenereglene.
Personer som er strengt nødvendige for å kunne opprettholde forsvarlig drift av kritiske samfunnsfunksjoner og ivareta befolkningens grunnleggende behov, herunder personer som gjennomfører vare- og passasjertransport, er unntatt.
Bruk av unntaket skal avklares med virksomhetsledelsen.
Personer som er omfattet av unntaket, skal så langt som mulig unngå nærkontakt med andre personer.
Kan jeg reise innenlands?
Unngå reiser som ikke er strengt nødvendig, unngå offentlig transport hvis du kan, og andre steder hvor du lett kommer nær andre.
Regjeringen innførte 20.
mars et forbud mot å overnatte på fritidseiendom utenfor egen kommune.
Les mer om hytteforbudet på regjeringens nettsider.
Det gis unntak for personer som bor sammen med et hustandsmedlem som er i isolasjon med påvist koronavirus.
Personer som er i karantene fordi de bor sammen med en som er bekreftet smittet, kan dermed overnatte på hytta i den perioden den smittede er i isolasjon hjemme.
Den smittede skal bli hjemme, mens de andre personene i husstanden kan overnatte på hytta.
De små lokalsamfunnene har færre ansatte i helsetjenesten og mindre kapasitet.
Husk at du også kan bli syk, derfor er det lurt å være hjemme.
Hva gjør jeg hvis jeg lander på en flyplass i Norge og skal fly videre til annet sted i landet?
Friske personer uten symptomer kan ta fly til sin endelige destinasjon for å kunne være i karantene i eget hjem.
Personer med symptomer kan transporteres til hjemstedet etter anvisning fra kommunelegen, for eksempel i privatbil.
En nødløsning er at personen blir holdt i karantene i kommunen hvor flyplassen ligger.
Blir jeg sykmeldt hvis jeg må være hjemme?
Du har rett til sykmelding hvis en lege vurderer at du må holdes hjemme fordi du kan være smittet av koronaviruset.
Dette gjelder også hvis legen ikke vet sikkert om du er smittebærer.
NAV kan godta sykmelding uten personlig undersøkelse når det gjelder smittsom sykdom av betydning for folkehelsen.
Les mer på NAV sine nettsider.
Hvordan skal turister forholde seg til anbefalingen om å holde seg hjemme i 14 dager når de kommer til Norge?
Alle som kommer til Norge, må sette seg inn i situasjonen her.
Dersom det kommer turister til Norge, kan de bli returnert til hjemlandet.
Hvorfor innføres det begrensninger for fly og skipsfart?
Helsedirektoratet ønsker nå ikke innreise fra områder med høy smitterisiko, det vil si de landene hvor Folkehelseinstituttet har utstedt reiseråd.
Unntatt fra dette er de som skal tilbake og har opphold i Norge.
Det vil iverksettes tiltak for å hindre dette.
Folk blir enten returnert eller satt i karantene.
Helsedirektoratet vil ta kontakt med de berørte landene og kommuner med flyplass og fergeanløp for operasjonalisere dette.
Dette gjelder fly, cruiseskip og annen båttrafikk.
Hva med personer i Norge som har vært i utlandet, og som har vært på jobb eller skole etter hjemkomst.
Skal de tilbake i karantene?
Ja, det er tilbakevirkende kraft med 14 dager, som betyr at personen må tilbake i karantene, regnet fra hjemkomstdato.
Kan helsepersonell reise?
Vedtak etter lov om helsemessig og sosial beredskap § 4-1 første ledd om forbud mot utenlandsreiser for helsepersonell som jobber med pasientbehandling: Helsepersonell som jobber med pasientbehandling forbys å reise til utlandet.
Forbudet gjelder både tjenestereiser og privatreiser.
Hvorfor forbyr man helsepersonell å reise?
Dette gjøres for å opprettholde nødvendige helse- og omsorgstjenester i den situasjonen vi er i nå.
Hvor lenge varer forbudet?
Vedtaket gjelder fra 12.
mars og foreløpig ut april 2020.
Kan jeg reise kollektivt?
Kollektivtransporttilbudet opprettholdes.
Grunnen til dette er at folk med kritiske samfunnsfunksjoner skal komme seg til og fra jobb.
Det er viktig at de som reiser holder avstand til andre passasjerer
Vask deg på hendene etter kollektivreiser
Unngå offentlig transport hvis du kan
Vi anmoder om å ikke besøke personer i institusjoner med sårbare grupper.
Steinalderen regnes fra de første menneskene kom til Norge.
Tidligere hadde det vært 30–40 istider.
En kuldeperiode mellom 9000 og 8000 fvt.
De første menneskene kom til landet rundt 9000–10 000 fvt.
De tidligste sporene er fra Rennesøy nær Stavanger og Pauler ved Larvik.
Det forteller hvor ujevn landhevingen var etter at den store fastlandsisen smeltet.
Klimaet i eldre steinalder ble gradvis varmere, blant annet fordi Den engelsk kanal åpnet seg og gjorde at Golfstrømmen fikk større virkning langs kysten enn tidligere.
Folketallet vokste, men de fleste bodde langs kysten, og de trengte store områder å jakte og drive fangst på.
Menneskene i eldre steinalder flyttet etter ressursene.
Om vinteren bodde de trolig i større grupper langs kysten, der de drev fangst og fiske.
I sommerhalvåret delte de seg opp i mindre grupper, der noen oppholdt seg langs kysten mens andre dro innover i landet på jakt etter vilt.
Folk bodde stort sett på åpne boplasser, men disse har etterlatt seg få spor.
Noen bodde i huler og hellere, og disse bostedene er våre hovedkilder til jeger- og sankerkulturen.
Framfor alt er det søppelet de har etterlatt som vi finner spor etter.
Steinalderens mennesker bodde omgitt av det vi ville kalt søppelberg.
Rundt 4000 fvt innledes yngre steinalder.
På denne tiden finner vi de første sporene etter jordbruk rundt Oslofjorden, i form av gravplasser og rester etter husdyr, korn og redskaper.
Det tok likevel rundt 1500 år før jordbruket slo gjennom.
I en lang periode var jordbruk mer et supplement til jeger- og sankerøkonomien enn en erstatning for den.
ser det ut til at jordbruket fikk sitt endelige gjennombrudd fra Trøndelag og sørover.
Funn av stridsøkser og keramikk peker mot innflytelse fra Danmark.
Det er omstridt om jordbruket ble innført gjennom kulturpåvirkning eller innvandring sørfra.
Den eldste formen for jordbruk kalles svibruk.
Den går ut på å brenne ned busker og kratt for deretter å så i det avsvidde området.
Dette gav god avkastning, men jorda ble raskt utpint, slik at folk måtte flytte til nye områder.
Overgangen fra omreisende til bofast tilværelse gikk derfor over lang tid.
Jordbruket skapte grunnlag for en langt større befolkning enn tidligere.
Det førte imidlertid med seg mye tungt arbeid og gjorde menneskene mer sårbare for uår og sykdommer.
I nord fortsatte jeger- og sankertilværelsen i mange hundreår framover.
Helleristningsfeltet Jiepmaluokta ved Alta med nesten tre tusen motiver gir et unikt innblikk i denne fangstkulturen.
Bronsealderen har fått sitt navn fra bronse, en legering av tinn og kobber, som det finnes lite eller ingenting av i Norge.
Funn av bronsegjenstander i Norge vitner derfor om kontakt med utlandet.
Bronse var et luksusprodukt, og det er ikke funnet mange gjenstander i Norge.
Det tidligste funnet er et sverd fra Blindheim på Sunnmøre, et senere høvdingsete.
Arkeologer arbeider med en hypotese om at kobber kan ha blitt utvunnet lokalt i Norge til bruk i bronsegjenstander, men det gjenstår å se hva som blir konklusjonene av dette prosjektet.
Bronsegjenstandene viser at det er oppstått et sjikt av rike mennesker som hadde ressurser og vilje til å skaffe seg slike statusobjekter.
Det er nærliggende å sette dette i sammenheng med at jordbruket skapte grobunn for større sosial lagdeling.
Store gravhauger og røyser peker i samme retning.
Vi finner dem på sentrale steder i gode jordbruksbygder rundt Oslofjorden, på Sør-Vestlandet og ved Trondheimsfjorden.
Gravplassene lå i nærheten av gårder der menneskene bodde.
I bronsealderen forskjøv bosetningen seg fra kysten og inn i daler og fjordarmer der det var lett dyrkbar jord.
Vi kommer bronsealderens verden nærmest i helleristningene, som det er flest av i Østfold og Båhuslen.
Avbildninger av okser og ard viser hvor viktig jordbruket var blitt.
Fruktbarhet ble sikret gjennom å hugge inn falloser og solsymboler i berget.
Fra denne perioden stammer også funn av våpen, smykker og andre verdifulle gjenstander senket i myr eller vann, trolig som offer til gudene.
Plasseringen av helleristningene i nærheten av gode åkrer kan tyde på at de spilte en rolle som grensemarkører.
Det er likevel mye med helleristningene vi ikke vet, både når det gjelder konkrete motiver (som det vanligste – prikkene) og hvorfor folk risset dem.
I Jiepmaluokta ved Alta ble reinmotivet vanligere i bronsealderen.
Kanskje var det på denne tiden det oppstod et mer markert skille mellom en nomadisk og en bofast befolkning.
Spor etter mer sesongbasert flytting, og av en egen type keramikk blant omreisende grupper, kan tyde på en samisk etnisitet ble utkrystallisert i denne perioden.
Jern er til forskjell fra bronse et metall som kan utvinnes naturlig i Norge.
Jern finnes i myrmalm, og ved å smelte malmen under høye temperaturer skilles jernet fra slagget.
Jernproduksjon forutsatte nærhet til myrmalm og nødvendig kompetanse.
Det meste av jernet ble utvunnet av bønder for eget bruk, men noen steder finner vi jernproduksjon i større skala.
Ved inngangen til jernalderen ble det slutt på de store gravhaugene fra bronsealderen, og klimaet ble kaldere.
Dette er blitt tolket som tegn på en nedgang i folketall eller vanskeligere livsvilkår.
Vel så sannsynlig er det at endrede gravskikker viser til endrede sosiale mønstre.
I jernalderen ble folk mer knyttet til gården.
Flere steder i landet, som ved Hunn i Østfold, ser vi spor etter mange generasjoner med graver på samme sted.
Det tyder på at folk utnyttet jorda mer intensivt, og at de følte sterk tilknytning til gården.
De eldste gårdsnavnene stammer fra eldre jernalder.
Det dreier seg om store, sentralt beliggende gårder med navn etter naturformasjoner i nærheten, som Nes, Ås og Haug.
Gårder som ender på -vin, -heim og -land kan også være så gamle.
Nyere utgravninger har gitt ny kunnskap om jernaldergården.
På Landa ved Forsandmoen i Søndre Ryfylke er det funnet rester etter 250 hus som ble bygd og bebodd i en periode på nesten 2000 år (fra cirka 1200 fvt til 600 evt).
I løpet av denne perioden ble husene flere og større, og innmarken ble utnyttet stadig mer intensivt.
Gjennom å veksle mellom å bruke jorda som åker, beite og slåtteland unngikk man å utpine den så lett.
Mer intensivt jordbruk og økt seterdrift i jernalderen tyder på at befolkningen steg, og noen steder kan det ha oppstått knapphet på ressurser.
Fra begynnelsen av vår tidsregning ser vi spor etter et aristokrati som er mer krigersk orientert enn bronsealderens ledersjikt.
Et tegn på dette er sporene etter ringformede tun langs norskekysten fra Rogaland til Troms.
Det er usikkert hva de ble brukt til, men de kan ha vært militære anlegg for høvdinger.
Tallrike funn av store naust og bygdeborger peker i samme retning.
Mange steder i landet, særlig langs kysten, er konsentrasjonen av ulike typer funn så stor at arkeologene har tolket dem som høvdingsentre.
Rike gravfunn fra Flagghaugen på Avaldsnes viser at lederne i dette området hadde tett kontakt med utlandet allerede rundt 250 evt.
Et brettspill fra Romerriket og et drikkehorn med innskriften «Drikk og lev lykkelig» på gresk forteller både om vidstrakte kontakter og en luksuriøs livsstil.
I jernalderen kommer vi menneskenes forestillingsverden nærmere inn på livet gjennom gårdsnavn og runealfabetet.
Runene viser oss det urnordiske språket, som kom fra urgermansk og skulle utvikle seg videre mot norrønt.
Runene er også påvirket av latinsk skrift.
Angrepet på Lindisfarne i Nord-England i 793 regnes ofte som innledningen av vikingtiden, og Harald Hardrådes fall ved Stamford Bridge i 1066 som det siste vikingtoktet.
Vikingtiden innleder det som omtales som «historisk tid» i norsk historie, forstått som den første perioden vi har skriftlige kilder til.
Betydningen av ordet «viking» er omstridt.
Det kan bety «en fra Viken» (Oslofjordsområdet), men også en som kommer fra en vik.
En forutsetning for vikingferdene var seilførende skip, noe som gjorde det mulig å forsere lengre havstrekninger.
Vikingskipet kunne dessuten seile hurtig og var uten senket kjøl, slik at det enkelt kunne føres opp grunne elver og trekkes over land.
En annen forutsetning for utfarten var et befolkningsoverskudd.
Rundt to tusen stad- og set-gårder ble ryddet i vikingtiden og vitner om en sterk befolkningsvekst.
Bedre teknologi gjorde det mulig å dyrke opp tyngre jord.
Noen steder, særlig på Vestlandet, var det likevel knapt med jord, og dermed mennesker som var motiverte for å søke nye utveier.
En siste forutsetning var at det fantes høvdinger som hadde ressurser og vilje til å utruste vikingskip, noe vi har sett eksisterte langs vestlandskysten.
Mange av disse høvdingene holdt treller i stort omfang.
Mange vikingferder gikk mot vest – mot De britiske øyer, den frisiske og frankiske kysten og enda lenger sør.
Mot slutten av 800-tallet ble det vanskeligere å angripe disse områdene, og vikingene vendte seg da mot de tynt befolkede eller ubebodde vesterhavsøyene.
Island ble bosatt i løpet av en femtiårsperiode fra 870.
Vikinger, de fleste fra Uppland og Gotland, reiste østover langs de russiske elvene helt til Konstantinopel og Bagdad.
Tusenvis av arabiske mynter, de aller fleste funnet i Sverige, er blant vitnesbyrdene om handelen og kontakten østover.
Vikingenes fjernhandel gjorde at det oppstod byer i Skandinavia, som fungerte som transittområder for handel mellom øst og vest.
Den viktigste norske byen var Kaupang eller Skiringssal nær Larvik, som var i virksomhet fra 800 til 950.
De danske kongene hadde en dominerende stilling i denne delen av landet.
På slutten av 800-tallet ble Harald Hårfagre den første norske kongen.
Senere sagaforfattere knytter Harald til Vestfold, men han var sannsynligvis en vestlandskonge med base i en håndfull kongsgårder sentralt plassert i kystleia fra Rogaland til Sogn og Fjordane.
Harald inngikk trolig en allianse med Håløygjarlene, som hadde sete på Lade ved Trondheim.
På 900-tallet ble det opprettet lagting på Vestlandet og i Trøndelag, og langs kysten organiserte bønder og konge i fellesskap et sjøforsvar – leidangen – til beskyttelse mot vikinger og andre urostiftere.
Danene var sterkt til stede i Viken i hele vikingtiden.
Mot slutten av 900-tallet kalte Harald Blåtann seg konge over Danmark og Norge.
Ladejarlene var danekongenes underordnede, men de ble utfordret av Olav Tryggvason og Olav Haraldsson, som brukte store rikdommer vunnet i viking til å bygge seg opp som konger i Norge og kristne landet.
Olav Haraldsson ble imidlertid fordrevet av Knut den mektige, som var norsk konge fra 1027 og fram til sin død i 1035, i tillegg til å være konge over Danmark og England.
Etter Knuts død smuldret det danske riket opp.
Harald Hardråde er Norges siste vikingkonge.
Med sølv fra Konstantinopel skaffet han seg kongetittel i Norge, men han falt i et forsøk på å erobre England i 1066.
Høymiddelalder deles inn i en fredsperiode (noen ganger kalt tidlig middelalder, 1050–1130), «borgerkrigene» (1130–1240) og «storhetstid» (1240–1350).
Dette var en vedvarende vekstperiode i norsk historie, preget av økende folketall og framvoksende kongemakt og kirke.
Befolkningen fortsatte å vokse i høymiddelalderen.
Over fire tusen rud-gårder ble ryddet i denne perioden, de fleste på Østlandet.
Gårdenes perifere plassering og marginale ressurser viser at det begynte å bli trangt om plassen.
På steder der det var mindre dyrkbar jord, ble eksisterende gårder delt opp i mange bruk.
Rud-gårdene og bruksdelingen kan knyttes til den økte utbredelsen av leilendinger i perioden.
Leilendinger skilte seg fra selveiende bønder ved at de betalte jordleie – landskyld – til en jordeier, normalt rundt en sjettedel av produksjonen.
Leilendinger ble også rekruttert fra trellene, som forsvant i løpet av høymiddelalderen.
Hovedårsaken til det var sannsynligvis at det var mer lønnsomt for jordeiere å leie ut jorda enn å drive den ved hjelp av treller.
Etter at vikingferdene tok slutt, vendte landets høvdinger seg mer mot landets egne ressurser.
Det politiske og økonomiske tyngdepunktet i landet flyttet seg fra Vestlandet til det mer fruktbare Trøndelag.
Vestlandet fortsatte imidlertid å være viktig på grunn av handelsveiene langs kysten, mens Østlandet ble viktigere mot slutten av perioden, da kontakten med Sverige og Danmark økte.
I perioden fra midten av 1000-tallet til 1130 satt Harald Hardråde og hans etterkommere trygt på tronen, men ofte var det flere konger som delte makten.
Forholdet mellom samkongene var som regel anstrengt, og deres samfunnsmakt var begrenset, for lokale stormenn opptrådte som nokså selvstendige mellomledd.
Kristendommen ble formelt vedtatt som religion i Norge på Mostertinget i 1024.
Det neste hundreåret vokste «egenkirkesystemet» fram.
En mengde kirker ble bygd, de fleste av stormenn på deres private grunn, der kirkeeieren hadde utstrakt kontroll over «sin» kirke.
Kongene bygde rundt 50 større kirker på sentrale steder.
I 1130 døde kong Sigurd Jorsalfare, og etter dette begynte ulike fraksjoner å slåss seg imellom om makten.
Kampene ble bitrere og fikk større omfang etter at Sverre Sigurdsson utfordret Magnus Erlingsson mot slutten av 1100-tallet.
En tjueårsperiode med intens krigføring ble avløst av riksdeling i 1202.
Den norske «storhetstiden» ble innledet da kong Håkon Håkonsson i 1240 felte sin siste innenriks rival Skule Bårdsson.
Under Håkon, hans sønn Magnus Lagabøte (konge 1263–1280), og dennes sønner Eirik (konge 1280–99) og Håkon (konge 1299–1319) var det fredelige forhold innenlands, og det norske riket ble utvidet mot nord (deler av Nordkalotten) og i vest med Island, Færøyene, Grønland og flere øyer nord for De britiske øyer.
Landskapslovene ble avløst av Magnus Lagabøtes landslov fra 1274.
Kongens hird ble kraftig utvidet og fikk nye oppgaver, og syslemenn håndhevet kongens makt mer effektivt i lokalsamfunnene.
Gjennom riksmøter og riksråd ble makten sterkere konsentrert rundt kongen og hans krets.
Impulser fra kontinental ridderkultur gjorde Norge til en mer integrert del av europeisk kultur.
I 1152/53 fikk Norge en egen erkebiskop i spissen for fire andre biskoper plassert i norske byer og fem biskoper på øyene i vest.
Innføringen av det gregorianske reformprogrammet resulterte tidvis i bitre konflikter mellom kongemakt og kirke på samme måte som i Europa, men også i utstrakt samarbeid.
Mot slutten av høymiddelalderen var kirken landets desidert største jordeier med om lag 40 prosent av landets jord.
I 1319 ble det inngått kongefellesskap mellom Norge og Sverige, med Magnus Eriksson som felles konge.
Det norske riksrådet markerte stor egenvilje overfor kongemakten og styrte i perioder uten mye innblanding.
Norge stod midt på 1300-tallet i full blomst.
Befolkningen var på sitt høyeste, og riket strakte seg langt ut i Atlanterhavet.
Kongedømmet var vel etablert, og kongefellesskapet med Sverige skulle opphøre så snart kong Magnus’ sønn Håkon ble myndig i 1355.
Alt dette ble forandret da svartedauden kom til Europa og Norge.
Senmiddelalderen starter med svartedauden, en pestepidemi som kom til landet i 1349 og tok livet av mellom en tredjedel og halvparten av befolkningen.
De nærmeste hundreårene gikk det knapt et tiår uten at pesten raste.
Befolkningen sank til rundt en tredjedel på begynnelsen av 1500-tallet.
Pesten snudde opp ned på forholdene i jordbruket.
Den vedvarende befolkningsveksten hadde presset jordleien i været og dannet grunnlag for en godseierklasse.
Etter 1350 sank jordleie og andre avgifter til rundt en fjerdedel av det tidligere nivået.
For de bøndene som overlevde pesten, var senmiddelalderen en tid med nye vilkår.
Det var nok av jord, og avgiftene lå på et minimum.
Den ensidige satsingen på åkerbruk ble avløst av mer husdyrhold, som gav mer kjøtt og smør.
Mange bygder ble avfolket, og etter hvert samlet folk seg på de mest sentrale stedene.
For godseiere var senmiddelalderen en krisetid.
Med fallende inntekter ble det vanskelig å opprettholde en adelig livsstil.
Høyadelen klarte seg imidlertid godt, fordi den hadde mye gods å ta av, giftet seg inn i utenlandske adelsslekter og hadde gode muligheter for å få lukrative stillinger innenfor kongedømme og kirke.
Kirkens økonomiske posisjon var svekket i senmiddelalderen, men gjennom sammenslåinger av sogn og et økt åndelig grep om mennesker som trengte trøst i motgangstider styrket den sin stilling.
Erkebiskopen var dessuten en viktig handelsaktør.
Hanseatiske kjøpmenn hadde slått seg ned i norske byer, særlig Bergen, i høymiddelalderen.
I senmiddelalderen ble denne gruppen en formidabel økonomisk og politisk aktør i Norge.
Som videreformidlere av tørrfisk fra Nord-Norge skapte de grunnlag for kommersielt fiske og velstand langs hele norskekysten.
Deres politiske slagkraft gjorde dem imidlertid til en «stat i staten», som kunne volde store problemer, særlig i Bergen.
Det svensk-norske kongefellesskapet ble mot slutten av 1300-tallet avløst av en dansk orientering, som kulminerte i etableringen av Kalmarunionen i 1397.
Danmark, ledet av dronning Margrete, var den sterke part i denne unionen, og Norge ble en stadig tydeligere lillebror i forholdet.
Den fjerne kongemakten medførte at høymiddelalderens statsapparat langt på vei smuldret hen.
Egenmektige lensherrer med sine futer ble mellomledd mellom kongen og lokalbefolkningen, og selv om avgiftsnivået i Norge var lavt sammenliknet med i nabolandene, fikk kongemakten et stadig tydeligere finansielt preg.
På begynnelsen av 1500-tallet klarte Sverige å bryte ut av unionen med Danmark og Norge.
Norge hadde ikke styrke til å løsrive seg.
Da Martin Luthers lære spredte seg til Skandinavia på 1520-tallet, var også den norske kirken maktesløs.
I 1537 ble reformasjonen innført i Norge etter dansk initiativ.
Samtidig ble Norge avskaffet som selvstendig rike, og ble et «lydrike» (provins) under Danmark.
Tidlig nytid deles inn i tiden før og etter innføringen av eneveldet i Danmark-Norge i 1660.
Norge var underlagt Danmark, men det norske næringslivet opplevde stadig bedre tider.
Første halvdel av 1500-tallet representerer på mange måter et bunnpunkt i norsk historie.
Befolkningen var på sitt laveste, landet hadde mistet sin selvstendige status, og gjennom reformasjonen hadde kongen fått råderett over alt jordegods kirken tidligere hadde eid.
Utover på 1500-tallet begynte folketallet å øke igjen.
Pestepidemiene forsvant ikke før i andre halvdel av 1600-tallet, men de gjorde etter hvert noe mindre innhugg i befolkningen, trolig som følge av statlige tiltak mot pesten.
Befolkningsveksten skjedde først i form av gjenrydding av ødegårder.
På slutten av 1600-tallet meldte en ny ressursknapphet seg, og mange ble husmenn på små og lite drivverdige bruk.
Befolkningspresset økte utover på 1700-tallet, og det var først med industrialisering og emigrasjon til Amerika i andre halvdel av 1800-tallet at dette presset lettet.
Norsk næringsliv fikk et kraftig oppsving i tidlig nytid.
Behov for tømmer i Europa satte fart i norsk trelasthandel.
Fram mot midten av 1600-tallet var bønder aktivt involvert i denne handelen, men etter hvert tok borgerne over kommandoen gjennom å få tildelt sagbruksprivilegier.
Bergverk ble en stor industri på 1600-tallet, med sølvgruvene på Kongsberg som den største bedriften.
Innenfor fiskehandelen mistet hansaen etter hvert sitt langvarige hegemoni.
Norge ble styrt fra Danmark.
Etter innføringen av eneveldet i 1660 ble den sentrale kontrollen sterkere.
Lensherrer ble erstattet av amtmenn med tettere bånd til kongemakten.
Norske lokalsamfunn ble utsatt for mer ensretting og styring ovenfra.
En tradisjonell volds- og æreskultur, der straff for ugjerninger gjerne ble gjort opp mellom slektene, ble utfordret av sorenskrivere og deres rettsapparat.
Den protestantiske kirken var et viktig redskap for å kontrollere og disiplinere befolkningen.
De mange krigene på 1600- og begynnelsen av 1700-tallet økte kongemaktens behov for ressurser.
Skattenivået ble mangedoblet, ekstraskatter stadig vanligere, og utskriving av norske soldater til krig nådde et høydepunkt under Den store nordiske krig (1701–1721).
Dette kunne likevel ikke forhindre at Sverige ble den dominerende makten i Norden.
Den norske adelen var kraftig svekket i tidlig nytid.
Etter hvert tok danske embetsmenn over kongelige ombud i landet og dannet en embetsmannsklasse.
På 1700-tallet vokste det fram en patriotisk kultur innenfor deler av denne overklassen.
I 1814 fikk Norge sin egen grunnlov.
Landet hadde vært knyttet til Danmark siden 1380, og etter 1536 som den klart underlegne part både reelt og formelt.
I løpet av 1814 gikk Norge fra denne tette helstaten inn i en løs union med Sverige.
Norge ble en egen stat som delte konge med Sverige.
Bakgrunnen for dette skiftet ligger i utenrikspolitiske forhold.
Under Napoleonskrigene hadde Danmark-Norge stått på den tapende franske siden, mens Sverige stod igjen som en av seierherrene.
I januar 1814 møttes danskekongen og den svenske kronprinsen Karl Johan i Kiel, og der ble Norge avstått til kongen av Sverige som ledd i fredsforhandlingene.
Kielfreden skapte opprør i Norge.
Stattholderen i Norge, Christian Frederik, innkalte til et norsk stormannsmøte på Eidsvoll 16.
februar, der fredsavtalen ble avvist og det ble innkalt til en grunnlovgivende forsamling.
mai ble Grunnloven undertegnet av representantene på Eidsvoll, og Christian Frederik valgt til norsk konge.
Grunnloven var langt fra demokratisk, men sett i lys av sin tid var den blant de mest demokratiske forfatningene i Europa.
Ingen land gav så mange stemmerett som den norske Grunnloven: 40 prosent av menn over 25 år.
Disse norske framstøtene vakte svensk harme, og da Karl Johan sommeren 1814 var kommet hjem fra de siste kampene mot Napoleon, rykket han umiddelbart inn i Norge.
august ble en ny fredsavtale, Mossekonvensjonen, undertegnet.
Norge ble tvunget inn i union med Sverige, og Christian Frederik måtte forlate landet.
Norge beholdt imidlertid Grunnloven, og 1814 regnes derfor som den moderne norske stats fødsel.
Blant norske historikere har det vært ulike meninger om hvorvidt 1814 var frukten av en nasjonal oppvåkning eller om landet fikk «friheten i gave».
I dag vil de fleste understreke hvor avgjørende den maktpolitiske situasjonen etter Napoleonskrigene var for begivenhetene i 1814.
Det er likevel ingen allmenn enighet om dette, og spor av en norsk nasjonal identitet finnes langt tilbake i tid.
I 1814 ble Norge løsrevet fra Danmark og fikk sin egen Grunnlov.
1814 regnes derfor som det moderne Norges fødsel, selv om det skulle gå nesten hundre år før landet ble formelt selvstendig.
Norge fikk raskt egne nasjonale institusjoner, som storting, regjering, sentraladministrasjon, domstoler og nasjonalbank.
Et norsk universitet var blitt grunnlagt i Kristiania i 1811.
Med formannskapslovene fra 1837 gjorde bøndene for alvor sitt inntog i politikken; først lokalt, deretter på Stortinget.
En allianse mellom borgerskap og bønder utfordret embetsmennenes hegemoni gjennom å kreve at regjeringen skulle stå ansvarlig overfor Stortinget.
I 1884 ble kampen kronet med seier da parlamentarismen fikk sitt gjennombrudd i Norge.
I denne prosessen ble de første politiske partiene dannet: Venstre som leder av alliansen borgerskap–bønder, og Høyre som embetsmennenes parti.
Bedre hygiene og en rekke medisinske gjennombrudd gjorde at barnedødeligheten sank drastisk fra starten av 1800-tallet.
Resultatet var en befolkningsvekst av hittil ukjent omfang, siden de høye fødselstallene i en periode vedvarte.
Spørsmålet ble nå hvordan den økende befolkningen skulle brødføs.
Én respons fikk vi innenfor jordbruket, som fra midten av 1800-tallet gikk gjennom et «hamskifte» der det ble modernisert og markedsrettet i en helt annen grad enn tidligere.
Grunnlaget for et moderne salgsjordbruk, som kunne brødfø en stor befolkning utenfor primærnæringene, var lagt.
I løpet av en drøy femtiårsperiode fra andre halvdel av 1800-tallet fant over 750 000 nordmenn veien over havet til Amerika.
Norge var det landet etter Irland og Italia med størst andel utflyttere.
Mange flyttet også til byene, som de to siste tiårene av århundret ble motorer i en intens industrialisering.
Foruten tekstilindustri var det kraftkrevende industri som vokste mest.
Dette resulterte i at byer som Oslo, Drammen og Sarpsborg vokste sterkt, og senere i at det oppstod nye byer i nærheten av fossefall.
Kommunikasjonene i landet ble kraftig utbygd.
Gjennom jernbane, et organisert fyrvesen og etter hvert et utbygd veinett ble land og folk knyttet tettere sammen enn før.
I lokalsamfunnene var 1800-tallet den store organiseringsfasen.
Tidlig i århundret utfordret Hans Nielsen Hauge kirkens forkynnelsesmonopol, og oppfordret samtidig bønder til å starte egne bedrifter.
Senere i århundret fulgte flere motkulturelle strømninger, som avholdssak og målsak.
På 1800-tallet ble det skapt grobunn for en langt mer gjennomgripende nasjonal norsk identitet enn tidligere.
Mot slutten av århundret ble det reist krav om et eget norsk konsulatvesen.
Etter en intens tautrekking med Sverige resulterte dette i at Norge ble et uavhengig rike i 1905.
I 1905 ble unionen mellom Norge og Sverige fra 1814 opphevet.
Unionen hadde i utgangspunktet vært en løs personalunion, der rikene delte konge og førte felles utenrikspolitikk, men hadde selvstyre i innenrikssaker.
Kong Karl Johan (konge 1814–1844) hadde forsøkt å skape en tettere binding mellom de to rikene, men mislyktes med dette.
Fra 1860-tallet kom Norge på offensiven i forhold til Sverige, da de krevde et eget norsk konsulatvesen for å kunne å føre en egen norsk utenrikspolitikk.
På 1890-tallet tilspisset konflikten seg, og Sverige truet med å bruke våpenmakt mot Norge.
I 1905 ble Christian Michelsen norsk statsminister i spissen for en samlingsregjering.
Han fikk Stortinget til å vedta en lov om eget norsk konsulatvesen.
Da den svenske kong Oscar 2 nektet å skrive under, erklærte Stortinget at unionen var opphørt som følge av at kongen ikke kunne danne en ny norsk regjering.
Oscar var derfor ikke lenger norsk konge, og følgelig fantes det ikke lenger noe som bandt de to rikene sammen.
Stortingets resolusjon av 7.
juni skapte forbitrelse i Sverige, og faren for krig var en stund overhengende.
I Sverige hadde imidlertid kongen og toneangivende kretser i lang tid vært forberedt og innstilte på at unionen kunne komme til et opphør, og at dette ikke var noen politisk katastrofe, gitt hvor lite som knyttet de to rikene sammen.
Sommeren 1905 pågikk forhandlinger mellom Norge og Sverige i Karlstad, midt mellom Stockholm og Kristiania.
Partene var uenige om hvorvidt unionen allerede var oppløst eller ikke, og spørsmålet om norsk nedrustning langs svenskegrensen vakte også mye strid.
Men partene var enige om at en norsk løsrivelse var uunngåelig.
oktober 1905 frasa kong Oscar 2 seg den norske kronen, og Sverige hadde dermed formelt godkjent den norske løsrivelsen.
Løsrivelsen fra Sverige i 1905 hadde langt mindre betydning for Norge som stat enn begivenhetene i 1814.
Etter 1814 oppstod Norge som egen stat, i 1905 var det kun det løse båndet til Sverige som ble kuttet.
Måten løsrivelsen skjedde på er likevel blitt regnet som et diplomatisk mesterstykke, selv om utgangen neppe ville blitt den samme uten betydelig svensk velvilje.
Etter 1905 opplevde Norge gode tider.
Industrien vokste, og sosiale lover sikret arbeidernes rettigheter.
På 1920-tallet økte de sosiale spenningene, og tiåret etter ble Norge utsatt for virkningene av krisen i verdensøkonomien.
Industrialiseringen i Norge skjøt fart etter 1905, og særlig den kraftkrevende industrien opplevde en eventyrlig vekst, med bedrifter som Norsk Hydro, Borregaard (Kellner-Partington Paper Pulp) og Elektrokemisk i førersetet.
Nye steder som Rjukan, Odda, Sauda og Sør-Varanger ble anlagt i nærheten av store fosser.
Mange av de nye bedriftene ble kontrollert av utenlandske investorer.
Dette utløste en lang politisk dragkamp om hvem som skulle inneha rettighetene til norske naturressurser.
Resultatet var konsesjonslovene, som sikret norske interesser i dette spørsmålet.
Hvalfangst vokste fram som en viktig ny industrigren i mange norske kystbyer, med Sandefjord som den viktigste.
Også tradisjonelt fiske økte i omfang, godt hjulpet av overgangen fra årer og seil til motorer.
I større skala skjedde det en overgang fra seil til damp i den norske handelsflåten i perioden.
Prosessen var imidlertid smertefull, og Norge lå langt etter de ledende nasjoner i denne omleggingen.
I jordbruket fortsatte overgangen til salgsjordbruk og økt mekanisering med slåmaskiner og treskeverk.
Totalt sett endret imidlertid den sosiale strukturen seg lite i Norge i dette tidsrommet.
De fleste innbyggerne i landet arbeidet fremdeles i primærnæringene i 1939, selv om tendensen gikk i retning av økt sysselsetting i industrien.
På begynnelsen av 1900-tallet ble en rekke sosiale lover innført, som regulerte arbeidstakeres rettigheter i industrien.
Syketrygd og fabrikktilsyn var blant de viktigste sakene som ble vedtatt med venstremannen Johan Castberg som pådriver.
LO og NAF økte sin innflytelse innenfor arbeidslivet, men spenningene i arbeidslivet var fremdeles sterke.
I 1914 startet den første verdenskrig.
Norge hadde forfulgt en ikke-innblandingslinje i sitt knappe tiår som selvstendig nasjon.
Da krigen brøt ut, erklærte landet seg nøytralt.
Dette var likevel en vanskelig balansegang.
Handelsflåten var sterkt ettertraktet blant krigsmaktene, og det britiske og etter hvert amerikanske presset mot Norge tiltok, forsterket av en klart pro-britisk opinion.
Da Tyskland innførte ubåtkrig mot slutten av krigen, rammet dette den norske flåten sterkt.
Rundt 2000 sjøfolk omkom under krigen (se krigsseilerne).
For noen var krigen en opptur, fordi sterk etterspørsel etter norske varer blant de krigførende parter drev prisene i været.
For vanlige lønnsmottakere ble imidlertid de stigende prisene en verkebyll, fordi lønningene ikke økte like raskt.
Staten forsøkte med vekslende hell å regulere de økonomiske forholdene gjennom tiltak som rasjonering og makspriser.
I 1920 var det slutt på høykonjunktur og inflasjon i kjølvannet av krigen.
Prisene sank, og det samme gjorde den norske kronens verdi.
Mange ble arbeidsløse, og tvangsauksjoner i jordbruket ble dagligdags.
Krisen ble på mange måter forsterket av den såkalte «paripolitikken»; målet om å styrke kronen så den igjen kunne knyttes til den internasjonale gullstandarden.
Dette økte presset på de som hadde gjeld.
Arbeiderbevegelsen var preget av sterk splittelse i mellomkrigstiden.
Det norske arbeiderparti meldte seg i 1919 inn i Komintern, som var ledet av det revolusjonære Sovjetunionen.
Etter harde konflikter meldte partiet seg ut igjen i 1923, mens et mindretall ble værende som Norges Kommunistiske Parti.
I 1930 slo verdenskrisen med full kraft inn over Norge.
Massivt prisfall, produksjonsnedgang og arbeidsløshet var resultatet.
Spenningene tiltok i arbeidslivet, med Menstadslaget i 1931 som et klimaks.
Høyreradikale organisasjoner, som Fedrelandslaget og Nasjonal Samling, bidrog også til et høyt konfliktnivå.
Innenfor politikken ble Arbeiderpartiet på 1930-tallet det største norske partiet.
Partiet forlot nå ugjenkallelig det revolusjonære programmet og innledet samarbeid med Bondepartiet gjennom det såkalte «kriseforliket» fra 1935.
Statlig initiativ i næringslivet økte gjennom bevilgninger til jordbruk, sysselsettingstiltak og ulike trygdeordninger.
Forsvaret ble imidlertid lavt prioritert, og Norge fortsatte sin nøytralitetslinje fra tidligere.
Den andre verdenskrig brøt ut i september 1939.
Norge erklærte seg nøytralt, men 9.
april 1940 angrep tyske tropper landet.
Det dannet opptakten til fem års tysk okkupasjon.
Samme dag som tyskerne angrep Norge, forsøkte lederen for Nasjonal Samling, Vidkun Quisling, å gjennomføre et statskupp.
Kong Haakon og den norske regjeringen nektet å overgi seg og flyktet til Elverum.
Tyskerne sikret seg i løpet av tre uker kontroll over Sør-Norge, men kampene ved Narvik raste helt til de norske styrkene kapitulerte.
Tre dager før hadde konge og regjering dratt til London, der de etablerte en norsk eksilregjering.
Quislings kuppforsøk 9.
april mislyktes, og etter 15.
april ble Administrasjonsrådet opprettet etter initiativ blant annet av det gamle Høyesterett.
Rådet besto av en gruppe fremtredende ikke-nazistiske nordmenn og skulle fungere som et slags forretningsministerium.
Tyskerne godtok det til å begynne med, men Hitler var misfornøyd med denne ordningen og sendte i juni rikskommissær Josef Terboven for å overta det øverste ansvar i Norge.
Terboven oppløste Administrasjonsrådet og utnevnte en ny regjering (Riksrådet).
NS fikk de fleste statsrådspostene, men alle var underlagt Terboven.
Det tyske nærværet i Norge hvilte på to pilarer, i tillegg til Terboven og hans Rikskommissariat.
For det første ble eliteorganisasjonen SS og politiet knyttet sammen til et sikkerhetsapparat og domstol, som dømte nordmenn til døden.
Høsten 1942 ble 772 jøder arrestert og sendt til Tyskland; bare noen få kom tilbake.
For det andre tok det tyske militæret, Wehrmacht, seg av militære oppgaver og bygde festningsanlegg og utvidet jernbanenettet i Norge.
Mye av dette arbeidet ble utført under umenneskelige forhold av utenlandske krigsfanger, særlig fra Sovjetunionen.
Det norske næringslivet gikk for fullt, og mange nordmenn tjente godt i tysk tjeneste, selv om de var underlagt en ren kommandoøkonomi.
februar 1942 ble Quisling statsminister i en ren NS-regjering som ble sittende krigen ut.
Partiet bygde på førerprinsippet og ville styre landet gjennom korporasjoner i arbeids- og kulturlivet.
At et innenlandsk naziparti fikk styre et okkupert land, var særegent for Norge.
NS gjorde nokså mislykkede framstøt for å oppnå tilslutning i den norske befolkningen.
Medlemstallet var på sitt høyeste høsten 1943 med 43 000 medlemmer.
Etter hvert vokste det fram en mer koordinert og slagkraftig motstandsbevegelse i Norge.
Den sivile delen bestod av protestaksjoner mot NS-regimets nazifiseringsforsøk fra 1941.
Den militære delen ble kalt «Milorg».
Den drev med sabotasjeaksjoner, og planla hvordan det frigjorte Norge skulle overtas og styres da det tyske nederlaget mot slutten av krigen syntes uunngåelig.
Også etterretningsorganisasjoner og Norges Kommunistiske Parti var del av motstandsbevegelsen.
I oktober 1944 rykket sovjetiske tropper inn i Øst-Finnmark.
Store deler av Finnmark og Nord-Troms ble rasert av tyskerne før de trakk seg tilbake, mens mesteparten av befolkningen ble tvangsevakuert sørover.
Natten mellom 8.
mai 1945 overgav tyskerne i Norge seg.
Hjemmefrontens ledelse overtok styringen av Norge, og da kong Haakon kom tilbake til landet i juni, ble det utnevnt en samlingsregjering.
Gjennom landssvikoppgjøret ble 46 000 mennesker idømt straff.
Krigshistorien er den mest kontroversielle delen av norsk historie.
Spørsmål om Nygaardsvolds-regjeringens opptreden, kommunistenes bidrag og behandlingen av jødene og norske jenter med tysk kjæreste, har vært sterkt omdiskutert, likeså den store nasjonale grunnfortellingen om at så godt som alle nordmenn stod på «rett» side under krigen.
Etterkrigstiden var en vedvarende vekstperiode i norsk historie, da mye av grunnlaget for dagens velferdsstat ble lagt.
Stor grad av tverrpolitisk enighet rådet i tidsrommet, og Arbeiderpartiet satt i regjering 20 av de 25 årene.
Fram mot 1970 var det tegn til at denne enigheten var i ferd med å forvitre, samtidig som oljefunn skulle bringe landet inn i en ny tidsalder.
Etter krigen ble det dannet en samlingsregjering med Einar Gerhardsen som statsminister.
Den mest prekære oppgaven etter fem år med krigshandlinger var å gjenreise Norge.
Ødeleggelsene hadde vært enorme i Finnmark og Nord-Troms, og der ble det satt i gang boligbygging i stor skala.
I resten av landet viste det seg at selv om tyskerne hadde påført betydelig skade, hadde de også investert mye i landets infrastruktur.
Gjenreisningen gikk derfor mer smertefritt enn man hadde fryktet.
De første etterkrigsårene var preget av mangel på varer og hard valuta.
Rasjoneringen fra krigen ble opprettholdt fram til starten av 1950-tallet.
For å bøte på valutamangelen ble det satset på eksportrettet industri.
Vel så viktig var det at Norge bestemte seg for å ta imot Marshallhjelpen fra USA.
Forutsetningen for å motta hjelpen var at Europa samordnet gjenoppbyggingen og satset på produksjonsfremmende tiltak framfor planøkonomiske virkemidler.
Dette var ikke ukontroversielt, men fikk likevel flertall.
Utenrikspolitikken stod sentralt i Norges nyorientering etter krigen.
De første årene forsøkte man i tråd med landets tidligere politikk å holde fast ved en brobyggingsrolle.
Sverige ivret også sterkt for en nøytralitetslinje, underbygget av et nordisk forsvarssamarbeid.
Den raskt eskalerende kalde krigen mellom USA og Sovjetunionen økte imidlertid presset på å velge side.
Innenfor Arbeiderpartiet resulterte dette i store stridigheter, som endte med at Norge ble medlem av den atlantiske forsvarsalliansen NATO i 1949.
Det forpliktende forholdet til Vest-Europa ble forsterket gjennom medlemskap i OECD i 1948 og EFTA i 1960.
Perioden fra 1945 til 1970 regnes som den formative fasen i utviklingen av velferdsstaten.
Mye av bakgrunnen for dette ligger i en sterk sammenhengende vekst gjennom hele perioden.
Og folk var villige til å betale for velferd.
Skattene økte voldsomt, uten store protester.
De politiske konfliktene dreide seg snarere om hvorvidt skattene skulle ilegges på arbeid eller forbruk.
Forbruksbeskatningen økte fra én prosent før krigen til 20 prosent ved innføring av momsen i 1970.
Mellomkrigstidens frie markedskrefter hadde ført til krise på 1930-tallet, og det var planøkonomi som deretter, og ikke minst under krigen, hadde gitt gode resultater.
Troen på økonomistyring var derfor sterk, selv om det var politiske uenigheter om hvorvidt denne styringen skulle gå.
Sosialdemokratiet bygde på en blandingsøkonomi, der eiere, arbeidere og staten alle hadde sitt å si.
Aksjemarkedet var nærmest dødt.
Ledelsen i de enkelte foretak lå i hendene på direktørene som ble sett på som spesialister på industridrift.
Systemet er kalt «direktørkapitalisme» og passet sosialdemokratene godt.
Det var tverrpolitisk enighet om at industrialiseringen i landet måtte oppmuntres, og at staten burde spille en ledende rolle i dette.
Dette var dels en følge av og kompensasjon for at et norsk borgerskap var for svakt til å lede an i denne utviklingen.
Kraftutbygging i statlig regi ble et satsingsfelt, og resulterte i store metallurgiske bedrifter, jern- og aluminiumsverk.
Noen av disse kunne staten overta fra tyskerne, som hadde satset stort på denne industrien under krigen.
I etterkrigstiden gikk primærnæringene kraftig tilbake, fra 42 til 15 prosent av landets samlede årsverk.
Industrien, og særlig administrasjon og tjenesteyting, opplevde en tilsvarende sterk vekst.
Flere flyttet til byene.
For å motvirke denne tendensen ble Distriktenes utbyggingsfond etablert i 1961.
Arbeiderpartiet satt med makten de første 20 årene etter krigen.
Partiet hadde allerede ved kriseforliket i 1935 tatt et avgjørende skritt vekk fra sitt revolusjonære program.
Med «landsfaderen» Einar Gerhardsen ved roret spilte partiet en samlende rolle etter krigen, selv om økende politiske motsetninger gjorde at regjeringen måtte gå av etter Kings Bay-ulykken i 1963, og i 1965 ble avløst av en borgerlig regjering ledet av Per Borten fra Senterpartiet.
Kursendringen var likevel ikke drastisk.
De borgerlige partiene stod sammen med Arbeiderpartiet om det viktigste prosjektet i etterkrigstiden: utbygging av velferdsstaten.
Velferdsstaten ble muliggjort av den enorme veksten etter krigen, som gjorde at ytelsene som kunne skytes inn i fellesskapet, ble så store at velferd ble noe annet enn den selektive og sosialt degraderende sosialforsorgen som hadde oppstått på slutten av 1800-tallet.
Gjennom universalitetsprinsippet ble ytelsene dessuten gjort uavhengig av behovsprøving.
Umiddelbart etter krigen ble barnetrygd, syketrygd og arbeidsledighetstrygd innført.
Det avgjørende gjennombruddet kom med folketrygden i 1966.
Andre sentrale velferdsprosjekter var sosial husbygging, utbygging av sykehus og distriktshelsetjeneste, samt innføring av obligatorisk niårig folkeskole i 1969.
Ungdom strømmet til gymnas, nye universiteter i Bergen, Trondheim og Tromsø, samt til nyopprettede distriktshøyskoler fra 1970 av.
Rundt 1970 regnes «etterkrigstiden» som slutt.
Da begynte en overgangsperiode preget av økte politiske og kulturelle spenninger, økonomisk stagnasjon og voksende tvil rundt reguleringsstaten og den sosialdemokratiske modellen.
Sist på 1960-tallet ble hele den vestlige verden rystet av studentopprør, som kombinerte politisk radikalisme og protest mot amerikansk krigføring i Vietnam med en kamp for frihet og individualisme.
I Norge ble ikke opprøret så tilspisset, men på mange måter kan den radikale AKP (m-l)-bevegelsen sees som dens arvtaker.
AKP var sterkt inspirert av det den oppfattet som det antiautoritære ved Maos kulturrevolusjon i Kina.
Bevegelsen utviklet seg imidlertid raskt selv i en autoritær retning.
Kvinnebevegelsen fikk vind i seilene i 1970-årene, og medvirket til at flere kvinner kom ut i arbeidslivet, til at en ny, liberal abortlov ble vedtatt, og til bygging av barnehager.
Miljøbevegelsen var også et barn av 1970-tallet.
Store demonstrasjoner ble iverksatt for å stanse utbyggingen av vassdrag som Mardøla og Altaelva.
Motstanderne lyktes ikke med å stanse disse prosjektene, men opprettelsen av et Miljøverndepartement i 1978 og økt bevissthet om miljøspørsmål var frukter av dette engasjementet.
1970-årenes viktigste politiske enkeltsak var EF-striden.
Norge hadde flere ganger på 1960-tallet søkt om medlemskap, og saken hadde klart politisk flertall på Stortinget.
Da Borten-regjeringen måtte gå på grunn av indre splid om EF i 1971, åpnet det imidlertid for en folkeavstemning året etter.
Dette resulterte i en storstilt mobilisering, og Nei-siden fikk flertall.
Dette var en tydelig protest fra grasrota mot det politiske etablissement.
Arbeiderpartiet var mest skadeskutt etter EF-nederlaget, og i et forsøk på å komme på offensiven forsøkte de å innføre en rekke radikale reformer.
De fleste av dem forble på skrivebordet, og de kom til å danne mye av bakgrunnen for at høyrebølgen vokste fram på 1980-tallet.
Etterkrigstidens tro på en regulerende stat mistet stadig tilhengere.
1970-årene var preget av økonomisk stagnasjon, særlig etter oljekrisen i 1973–1974.
For Norge innebar imidlertid oppdagelsen av olje på norsk sokkel sent på 1960-tallet en avvikende utvikling, særlig på sikt.
Gjennom hardhendt statlig styring lyktes det å oppnå kontroll over oljefeltene i Nordsjøen, samtidig som man klarte å tilegne seg den ypperste internasjonale ekspertisen på feltet.
Frukten av dette samvirket var Statoil, et heleid statlig selskap som fikk hovedansvaret for oljeutvinningen i Nordsjøen.
I 1969 startet utbyggingen av det første norske oljefeltet, Ekofisk.
Det var likevel først de påfølgende tiårene at oljen skulle skape en rikdom i Norge som gjorde landet i stand til å motvirke internasjonale bølgedaler gjennom motkonjunkturpolitikk.
Den borgerlige seieren ved valget i 1981 innvarslet et politisk tidsskifte.
Under ledelse av statsminister Kåre Willoch fra Høyre ble en allmenn deregulering iverksatt, blant annet av bankvesenet, kringkasting og oljevirksomhet.
Liberaliseringen var ledd i en bredere internasjonal trend, ledet an av politikere som Margaret Thatcher og Ronald Reagan.
Det plutselige frislippet i økonomien fikk raskt noen uheldige konsekvenser.
Viktigst var det at opphevingen av kredittreguleringene skapte en spekulasjonsboom.
Da Brundtland-regjeringen tok over i 1985, økte den rentenivået for å motvirke dette frislippet.
Liberaliseringen av politikken var likevel en tendens som var kommet for å bli.
Mye av denne politikken ble også omfavnet av Arbeiderpartiet.
Det fantes ingen vei tilbake til etterkrigstidens sosialdemokratiske reguleringssamfunn.
Rundt 1990 ble det norske samfunnet preget av så omfattende endringer på det politiske, økonomiske, sosiale og internasjonale feltet at det berettiger et tidsskille.
«Den kalde krigen» tok slutt da Berlinmuren falt i 1989 og Sovjetunionen ble oppløst i 1991.
Et tiår senere ble terror for alvor satt på dagsorden med terrorangrepet mot USA.
Norge deltok i internasjonale militære styrker på Balkan i kjølvannet av oppløsningen av det gamle Jugoslavia, og i Afghanistan, der USA rettet sitt hovedskyts etter terrorangrepet.
juli 2011 kom terroren til Norge da den høyreekstreme Anders Behring Breivik sprengte en bombe i regjeringskvartalet som tok livet av åtte personer og deretter drepte 69 ungdommer på Utøya.
I 1994 sa Norge for andre gang nei til EU gjennom en folkeavstemning.
Frontene var imidlertid mindre harde enn i 1972, og i praksis ble Norge sterkt knyttet til EU gjennom EØS-avtalen.
Dette innebærer at Norge har godkjent «de fire friheter» – fri flyt av varer, tjenester, kapital og personer innenfor EØS-området.
De siste 20–30 årene har det foregått en digital revolusjon, som gjør at mange i dag mener industrisamfunnet er avløst av et informasjonssamfunn.
Internett og sosiale medier har skapt helt andre betingelser for sosial og politisk samhandling enn tidligere.
Noen mener dette fremmer dårlig ytringskultur og fragmentering av offentligheten, og påpeker risikoen for å havne i et overvåkingssamfunn.
Andre har påpekt at de sosiale mediene spiller en viktig mobiliserende funksjon og bidrar til å styrke sosiale relasjoner.
Etterkrigstidens store tro på reguleringssamfunnet fikk sitt endelige nådestøt etter 1990, da «New Public Management» banet veien for økt liberalisme i det offentlige.
Markedet skulle være modellen for offentlig styring, og konkurranseutsetting og individuell valgfrihet ble viktige virkemidler.
En rekke offentlige bedrifter, som tele-, jernbane- og luftfartsverk, og postvesenet, ble privatiserte.
Statens kontroll over Statoil ble kraftig redusert.
Gjennom fastlegeordningen fra 1997 og opprettelsen av statlige helseforetak gjennomgikk helsevesenet store reformer.
Innenfor skattepolitikken ble inntektsskatten og særlig skatt på kapital senket.
Det siste bidrog til at etterkrigstidens «direktørkapitalisme» ble avløst av finanskapitalisme.
Børsen og kapitalister ble viktigere og synligere i den norske offentligheten enn tidligere.
Det kan likevel hevdes at forandringene fra 1990-tallet ikke rokket grunnleggende ved den norske velferdsmodellen.
Innenfor arbeidslivet var full sysselsetting fremdeles et mål, som langt på vei ble oppfylt.
Liberaliseringen av det offentlige svekket ikke innbyggernes rettigheter, men ble snarere styrket gjennom sykelønnsordningen og pensjonsreformen.
I tillegg har en tendens til rettsliggjøring av en rekke felter bidratt til å styrke enkeltmenneskets rettigheter.
Etter 1990 har Norge blitt stadig rikere.
Gjennom oljeutvinningen har landet en ekstra ressurs, som har gjort at Norge har vært i stand til å styre unna kriser som har rammet andre land i EU.
Oljeinntektene er blitt plassert i et oljefond, som det har vært tverrpolitisk enighet om å bruke til investeringer i utlandet med sikte på å finansiere framtidige pensjonsforpliktelser.
Dermed har man unngått en overoppheting av det innenlandske markedet.
Politisk har det vært skiftende regjeringer siden 1990.
Fram til 1997 var Kåre Willoch og Gro Harlem Brundtland de toneangivende politikerne i spissen for de to største partiene Høyre og Arbeiderpartiet.
Fra 1997 til 2005 var det overveiende borgerlige flertallsregjeringer, med Kjell Magne Bondevik i spissen, mens en koalisjonsregjering bestående av Arbeiderpartiet, Sosialistisk Venstreparti og Senterpartiet med Jens Stoltenberg som statsminister styrte fra 2005 til 2013.
Etter valgseieren i 2013 dannet Høyre og Fremskrittspartiet en mindretallsregjering med Erna Solberg som statsminister, men med forpliktende og avtalemessig støtte fra Venstre og Kristelig Folkeparti.
Politisk sett har det imidlertid ikke vært særlig sterke kontroverser, med unntak av at partier på ytterfløyene, særlig Fremskrittspartiet, tidvis har markert tydelige innsigelser.
Området hvor den politiske uenigheten har vært størst er i innvandringsspørsmål.
Innvandringen til Norge økte sterkt i perioden, dels i form av flyktninger og asylsøkere, dels i form av arbeidsinnvandring.
Fremskrittspartiet har hele tiden stått for en langt mer restriktiv linje i dette spørsmålet enn de andre partiene, men i dag er forskjellene mindre, først og fremst som følge av en allmenn innstramning.
Det er likevel til dels stor uenighet om integreringspolitikken og om hvilke framtidsutsikter Norge står ovenfor.
Det siste kan definitivt også sies om klimautfordringene som stilles til Norge og resten av verden.
Selv om dette spørsmålet ikke er like politisk brennbart, kan det vise seg å være det viktigste vi må finne en løsning på i kommende generasjoner.
Norges historie med menneskelig bosetning går tilbake minst 10 000 år, til sen paleolittisk tid, den første perioden i steinalderen.
Arkeologiske funn av boplasser langs hele norskekysten har hittil blitt datert tilbake til 10 400 før nåtid (BP), det eldste funnet regnes i dag å være en boplass ved Pauler i Brunlanes, Vestfold.
Disse boplassene er antagelig levinger fra bosettere fra Doggerland, et område som i dag ligger under Nordsjøen, men som en tid var en landbro som knyttet dagens De britiske øyer med danske Jylland.
Fosnakulturen bosatte deler av Norge en gang i tiden 10 000-8000 f.
Mange flere inskripsjoner er datert til rundt 800, og et antall småkongedømmer utviklet seg disse århundrene.
I perioden mellom 800 og 1066 kom en betydelig ekspansjon og den er referert til som vikingtiden.
I løpet av denne perioden reiste nordmenn, slik også svensker og dansker gjorde det, utenlands i langskip med seil som utforskere, handelsmenn, bosettere og som vikinger (herjingsmenn og pirater).
På midten av 1000-tallet var det norske kongedømmet blitt fast etablert, og bygde sin rett som ætlinger av Harald Hårfagre og deretter som arvtagere av Olav den hellige.
I tiden rundt Håkon Håkonsson, i tiden etter borgerkrigstiden, var det en liten renessanse i Norge med omfattende litterær aktivitet og diplomatiske aktivitet med Europa.
Svartedauen kom til Norge i 1349 og drepte rundt halvparten av befolkningen.
Hele statsapparatet og Norge gikk deretter inn i nedgangstid.
Mellom 1396 og 1536 var Norge en del av Kalmarunionen, og fra 1536 og til 1814 var Norge blitt redusert til et skatteskyld del av Danmark, navngitt som personalunionen Danmark-Norge.
Denne personalunionen gikk inn i en allianse med Napoléon Bonaparte med en krig som medførte dårlige tider og hungersnød i 1812.
I 1814 tapte Danmark-Norge Englandskrigene, en del av Napoleonskrigene, og den danske kongen ble tvunget til å avstå Norge til kongen av Sverige i Kielfreden den 14.
januar samme år.
Etter et norsk forsøk på uavhengighet ble Norge tvunget inn i en løs union med Sverige, men hvor Norge fikk opprette sin egen konstitusjon, Grunnloven av 1814.
I denne perioden blomstret norsk, romantisk nasjonalfølelse, og nordmennene forsøkte å utvikle og etablere egen nasjonal egenverd.
Unionen med Sverige ble brutt i 1905 etter at det var blitt truet med krig, og Norge ble et selvstendig rike med egen monark, Haakon VII.
Norge holdt seg nøytral under den første verdenskrig, og ved utbruddet av den andre verdenskrig erklærte Norge seg igjen for nøytral, men ble invadert av det nasjonalsosialistiske Tyskland den 9.
april 1940.
Norge ble medlem av den vestlige forsvarsalliansen NATO i 1949.
To forsøk på å bli medlem av EU ble nedstemt i folkeavstemninger med liten margin i 1972 og 1994.
Norge har vært en nær alliert med USA i etterkrigstiden.
Store funn av olje og naturgass i Nordsjøen på slutten av 1960-tallet førte til en voldsom økonomisk vekst i landet som fortsatt holder seg.
Tradisjonelle næringer som fiske er også en del av Norges økonomi.
De eldste spor av mennesker i det som i dag er Norge, er funnet på Pauler, en gård i Brunlanes i Larvik kommune i Vestfold.
Gården har i 2007 og 2008 gitt navn til en rekke steinalderboplasser som er gravd ut og undersøkt av arkeologer fra Kulturhistorisk museum ved UiO.
Undersøkelsene er utført i forbindelse med den nye traseen for motorvei E18 vest for Farris.
Den eldste boplassen, som ligger mer enn 127 moh.
, dateres til å være om lag 10 400 år gammel (ukalibrert, mer enn 11 000 år i virkelige kalenderår).
Herfra var kanskje innlandsisen synlig da folk slo seg til her.
Denne lokaliteten har fått navnet Pauler I, og regnes i dag å være det hittil eldste sikre spor etter mennesker i Norge.
Stedet ligger i fjellet over Paulertunnelen på E18 mellom Larvik og Porsgrunn.
Pionerbosetningen er et begrep arkeologene har tatt i bruk om den eldste bosetningen, mennesker som trolig kom fra Doggerland eller Nordsjølandet.
Fosnakulturen, Komsakulturen og Nøstvetkulturen er de tradisjonelle betegnelser på fangstkulturer fra eldre steinalder.
Helleristninger fra denne perioden viser motiver fra jakt og fiske som stadig var viktige næringer.
Fra denne perioden er det funnet en megalittgrav i Østfold.
Tidlig middelalder regnes i norsk historie som perioden mellom vikingtidens slutt omkring 1050 og kong Sverres kroning i 1184.
Periodens begynnelse kan dateres forskjellig, fra rundt år 1000 da kristningen av landet tok til og opp til 1100 da vikingtiden fra et arkeologisk ståsted var over.
Fra 1035 til 1130 var det (relativt) indre fredstid i Norge, selv flere av kongene forsøkte seg på hærferder i utlandet blant annet i 1066 og 1103.
I denne perioden ble kirkens organisasjon oppbygd.
Dette førte til gradvis endring i religiøse skikker.
Religion gikk fra å være et huslig anliggende til å bli regulert av felleseuropeiske kristenrett og at kongemakten fikk økt makt og innflytelse.
Slaveriet ("trelldom") ble gradvis opphevet.
Befolkningen vokste raskt i denne perioden, noe de tusenvis av gårdsnavn som slutter på -rud viser.
Urbaniseringen av Norge er en historisk prosess som sakte men sikkert har endret Norge fra tidlig vikingtid til i dag, fra et land basert på jordbruk og sjølberging, til stadig mer handel og industri.
Allerede på 800-tallet fikk landet sitt første bysamfunn, og på tusen og ellevehundretallet fikk vi de første varige byene.
På 1130-tallet brøt det ut borgerkrig.
Dette skyldtes maktkamp og at alle som hevdet de var kongssønner kunne kreve rett til tronen.
Stridighetene eskalerte til omfattende helårs krigføring da Sverre Sigurdsson startet et opprør mot kirkens og lendmennenes tronkandidat Magnus Erlingsson.
Fjordhest, fjording, vestlandshest, norsk hesterase som opprinnelig ble avlet frem på Vestlandet, men som nå er spredt over hele landet.
Sentrum for avlen er likevel fortsatt Vestlandet, og hingsteutstillingen på Nordfjordeid er en tradisjonsrik begivenhet.
Fjordhesten er i gjennomsnitt litt over 140 cm høy (mankehøyde).
Den tilhører derfor egentlig ponnirasene, selv om man i Norge ser på rasen som hest og ikke ponni.
Rasen er gammel, selv om den første stambok over fjordhesten ikke utkom før i 1910.
Den har mange primitive kjennetegn som vi nå ikke finner hos noen andre hesteraser enn den viltlevende przewalskihesten, for eksempel mørk stripe langs oversiden (midtstol, ål og halefjær), mørke tverrstriper på bena (benstriper) og mørk tverrstripe over manken (grep).
Fargen er normalt blakk (brunblakk, ulsblakk, rødblakk eller gulblakk), men grå hester forekommer også.
Hodet er lite, med bred panne og brede kjaker; halsen, manken og krysset er kort og godt muskelsatt.
Bena er fine og sterke.
Fjordhesten er nøysom, hardfør og utholdende samt sikker på foten i bratt og ulendt terreng.
Det er i dag flere fjordhester både i Danmark, Tyskland og Nederland enn i Norge.
Rasen er også populær i Sverige og USA.
Avlen har tradisjonelt vært basert på eksteriøre trekk, men bruksegenskapene har fått større betydning i de senere årene.
Alle avlshingster testes i bruksprøver for kjøre- og rideegenskaper i tillegg til gemytt og håndterbarhet.
Norges Fjordhestlag, stiftet 1949, har ansvaret for avlen av fjordhest, i samarbeid med Norsk Hestesenter (Starum) og Norsk Fjordhestsenter (Nordfjordeid).
«Avlsplan for fjordhest» er grunnlaget for det praktiske avlsarbeidet med rasen.
Det er cirka 5500 fjordhester i Norge, men avl av fjordhest har blitt kraftig redusert de siste årene.
I 2013 ble det født kun 123 føll, noe som gjør fjordhesten til en utrydningstruet rase (i Norge).
Det er laget handlingsplaner for å øke interessen for rasen, det arrangeres norgesmesterskap innen rasens bruksområder, og rasen er godt representert i de lettere klasser innen ryttersporten.
Fjord Horse International er en internasjonal samarbeidsorganisasjon for verdens fjordhestavl.
Fjordhesten er et av Norges nasjonalsymboler, og en rase som har klart omstillingen fra jordbrukshest til fritids- og hobbyhest godt.
Det er økt oppslutning om rasen blant ungdom.
Det arbeides videre med signalaktiviteter, markedsføring og mer forskning på rasen.
Innavlsutviklingen overvåkes nøye.
Hos mennesket er hele kroppen dekket av hår, unntatt håndflater og fotsåler.
Det er like mange hår hos begge kjønn.
Etter fødselen blir lanugohårets plass inntatt av vellushår.
Dette håret kan sammenlignes med underhåret hos dyr.
Det er bløtt og ikke pigmentert og i høyden 2 cm langt.
Terminalhår er det lange, pigmenterte håret som vokser på hode, øyebryn og øyelokk helt fra fødselen, mens noen vellushår forandrer seg i løpet av puberteten og frem til ca.
tjueårsalderen til terminalhår.
Denne forandringen fra vellushår til terminalhår kan være lik hos begge kjønn, for eksempel når det gjelder armhulene, området omkring kjønnsorganene og så videre, eller den kan være kjønnsspesifikk, som ved skjeggvekst og hårvekst på magen.
Alle biologiske prosesser har en rytmisk karakter.
Hårveksten følger i våre strøk en sommer- og en vinterrytme, noe man ikke finner ved ekvator.
Mye viktigere er imidlertid rytmen i en hårsyklus.
Det er en vekstfase (anagen fase) og en hvilefase (telogen fase).
Mellom hvile- og vekstfasen øker stoffskiftet i hårroten gradvis (katagen fase).
På menneskets hårkledde hode varer vekstfasen 1000 dager (3 år) og hvilefasen 100 dager.
På håndbaken derimot er hårets vekstfase på 70 dager og hvilefase på 50 dager.
Ikke alle menneskehår har en slik inndeling i vekst- og hvilefase.
Fordelingen av voksende og hvilende hår har et mosaikkmønster.
De japanske øyene er fjellrike med lavland hovedsakelig i form av små kystsletter; mange av disse er smale elvesletter.
Mesteparten av lavlandet er på Honshu.
De høyeste fjellkjedene ligger på Hokkaido og Honshu.
Den høyeste toppen er den kjegleformede og vakre vulkanen Fujiyama på Honshu, 3376 meter over havet.
Vassdragene er korte og til dels meget vannrike.
Det er flere store innsjøer.
Størst er Biwasjøen nær Kyoto på Honshu.
Kystlinjen er mer enn 27 000 kilometer lang.
Ved stillehavskysten er det flere store landområder under havnivået og som er beskyttet av diker.
Betydelige landområder er innvunnet ved utfylling i havet.
Det er hyppige jordskjelv og tidvis vulkansk aktivitet, av og til med tsunamier (flodbølger).
Japan har 160 vulkaner og cirka 3000 varme kilder.
Japan har monsunklima der dominerende vindretninger veksler med årstidene.
De japanske øyene ligger i en nordlig temperert sone og en sørlig subtropisk og tropisk sone.
Det er større klimaforskjeller enn breddegradene alene tilsier.
Dette skyldes den varme havstrømmen Kuroshio fra sørvest og den kalde havstrømmen Oyashio fra nordvest.
Vegetasjonen er frodig og variert.
Mer enn 50 prosent av arealet er skogdekt.
I midtre Japan går skoggrensen cirka 2800 meter over havet.
Det er mye barskog med japanske arter av gran, furu og edelgran samt japanseder og lerk.
Løvskogen har arter som eik, bøk og lønn.
Det finnes store områder med bambus og på Ryukyuøyene lengst sør er det tropiske mangroveskoger.
Det er mange arter av blomsterplanter.
Mange av disse finnes bare i Japan.
Faunaen minner om den i Sibir, Korea og Mandsjuria.
Store pattedyr er brunbjørn, kragebjørn, sikahjort, villsvin og japanmakak: vanlige mindre pattedyr er rødrev, sørhare, røyskatt og snømus.
I havet opptrer delfiner, niser og flere selarter.
Omkring 230 fuglearter hekker; det er mange vade- og svømmefugler.
Av krypdyr finnes øgler, ferskvannskilpadder og noen få giftslanger.
Den fredede kjempesalamanderen lever i fjellbekker.
I havet er det rike fiskeforekomster.
Japans befolkning er svært ensartet.
98,5 prosent regnes som japanere, 0,5 prosent er koreanere og 0,4 prosent er kinesere.
På Hokkaido finnes urfolket ainu.
Japan er tett befolket og 91,3 prosent bor i urbane strøk.
Cirka 80 prosent av befolkningen lever i byer med mer enn 10 000 innbyggere.
Hovedstaden Tokyo har 38 millioner innbyggere (2015).
Folketallets vekst er svakt negativ.
Den gjennomsnittlige levealderen er svært høy for begge kjønn.
Forventet levealder ved fødsel er 87,71 år for kvinner og 80,85 år for menn (2013).
Japan har en høy selvmordsrate, og selvmord er ledende dødsårsak for japanere under 30 år.
83,9 prosent av japanerne er shintoister og 71,4 prosent er buddhister (2005); tallene overstiger 100 prosent fordi mange bekjenner seg til begge religioner.
to prosent er kristne.
Offisielt språk er japansk.
Omkring en million japanere snakker koreansk seg imellom.
Japan er et parlamentarisk-demokratisk konstitusjonelt keiserdømme.
Keiseren har i dag primært seremonielle funksjoner.
Den politiske makt ligger hos parlamentet (Kokkai) som består av representanthuset med 480 medlemmer som velges for fire år, og rådgiverhuset med 242 medlemmer som velges for seks år.
Statsministeren må være medlem av parlamentet som regjeringen er ansvarlig overfor.
Japan har et flerpartisystem, men det liberaldemokratiske partiet har hatt makten i nesten hele etterkrigstiden.
Japan er inndelt i 47 prefekturer som administreres av valgte guvernører.
Prefekturene er inndelt i mindre lokale enheter.
Militærtjeneste er frivillig og uten verneplikt.
Grunnloven forbyr forsvaret retten til å erklære krig og bruk av militær makt i internasjonale konflikter.
Styrkene brukes i fredsbevarende operasjoner i utlandet.
Japan har et av verdens største forsvarsbudsjetter.
USA har rett til å ha tropper og baser i landet.
Skriftlige kilder til japansk historie tar til cirka 500 etter vår tidsregning (evt.
Landet besto da av flere patriarkalsk styrte ættesamfunn med hver sine landområder.
Buddhismen fikk stor betydning omkring år 550.
Japan kom etter hvert under kinesisk innflytelse og et keiserdømme i et aristokratisk føydalsamfunn ble utviklet.
I 1185 seiret Minamotu-slekten og overhodet tok tittelen shogun (overgeneral).
Tittelen ble arvelig og shogunen var Japans reelle hersker til 1868.
Etter hvert oppsto stridende fraksjoner som førte landet inn i den såkalte de krigende staters periode eller Sengoku-perioden.
I 1600 vant shogun Tokugawa Ieyasu slaget ved Sekigahara og dannet Tokugawa-shogunatet i fiskerlandsbyen Edo (i dag Tokyo).
I 1636 ble Japan isolert fra omverdenen.
I 1853 fremtvang den amerikanske kommandøren Matthew Calbraith Perry åpning av Japan mot Vesten.
Det ble da klart at Japan måtte gjennomgå en moderniseringsprosess for å bevare uavhengighet og indre stabilitet.
I 1868 styrket keiser Mutsuhito shogunatet og i 1871 ble lensvesenet og de føydale privilegier opphevet.
Japan ble et konstitusjonelt monarki og industrialisert samtidig med at landbruket ble effektivisert.
I Meiji-perioden (tiden frem til 1914) fikk Japan et moderne byråkrati, en betydelig industri og et moderne skolesystem.
Dessuten ble landet en militær stormakt i Stillehavet.
I Den kinesisk-japanske krig i 1894-1895 fikk Japan innflytelse i Korea, annekterte landet i 1910 og fikk også herredømme over Formosa (Taiwan).
I Den russisk-japanske krig 1904-1905 led Russland et katastrofalt nederlag.
Japan fikk kontroll over de russiske rettighetene i Kina og den sørlige delen av Sakhalin-halvøya.
Som alliert med de seirende maktene i første verdenskrig fikk Japan de tyske stillehavskoloniene og de tyske rettighetene i Kina.
I 1933 meldte Japan seg ut av Folkeforbundet og sa opp alle avtaler om militære begrensninger.
I 1937 gikk Japan til krig mot Kina.
Japanerne rykket inn i Indokina for å avskjære våpenhjelp til Kina fra USA og Storbritannia.
Samtidig befestet landet alliansen med Tyskland og Italia.
Japan inngikk en ikke-angrepspakt med Sovjetunionen i 1941 og kom deretter i konflikt med USA som iverksatte sanksjoner.
desember samme år kom Japans svar på dette i form av angrepet på Pearl Harbor og kom slik i krig med USA og de allierte.
I løpet av kort tid erobret japanske styrker Burma (Myanmar), Malaysia, Indonesia, Filippinene og mange øyer i Stillehavet.
Landet kapitulerte 14.
august 1945 etter at atombomber hadde utslettet Hiroshima.
I 1946 erklærte keiseren at han ikke var en guddom.
I årene 1945-1952 fikk ikke Japan føre sin egen utenrikspolitikk.
Japan ble pålagt en pasifistisk grunnlov i 1947, og gjenopprustning ble forbudt.
USAs holdning endret seg med kommunistenes maktovertagelse i Kina og utbruddet av Koreakrigen.
I 1951 ble det undertegnet en fredsavtale der Japan ga avkall på alle besittelser og krav i Kina, og i 1952 fikk Japan tilbake full suverenitet.
Den japanske industrien var gjenoppbygd få år etter krigen og det skjedde en sterk stigning i levestandarden.
I midten av 1990-årene inntraff en konjunkturnedgang blant annet på grunn av stagnasjon i eksporten.
Siden 2000 har det foregått en gradvis økonomisk bedring.
I 2011 inntraff Japans kraftigste jordskjelv i historisk tid.
Dette utløste Fukushima Daiichi-katastrofen som var en av verdens verste kjernefysiske ulykker.
Ved valget i 2012 vant Det liberaldemokratiske parti stort, og Shiuzo Abe avløste Yoshihiko Noda som statsminister.
Mindre enn 15 prosent av Japans areal er dyrket mark.
Det viktigste jordbruksproduktet er ris som dyrkes på mer enn 40 prosent av det dyrkede arealet og står for 35 prosent av landbruksproduksjonen.
Andre viktige produkter er hvete, bygg, soyabønner, rotfrukter, sitrusfrukter, sukker, tobakk og te.
Under en tredjedel av skogene utnyttes kommersielt.
Til tross for mye skog må mye trevirke og tremasse importeres.
De største fiskefangstene gjøres fra fartøyer på alle verdenshav.
Kystfisket har økt, og det drives oppdrett av laks, ørret og tang.
Til tross for internasjonale protester driver japanere hvalfangst både i kystfarvann og i Antarktis.
Mineralforekomstene er beskjedne.
Det utvinnes blant annet bly, jernmalm, kull, krom, sink, svovel og litt olje.
Mesteparten av disse og andre råstoffer må importeres.
Japan har den tredje største kjernekraftindustrien i verden.
Japan er kjent for skipsbygging, eksport av komplette industrianlegg, en av verdens største produksjoner av biler, motorsykler og høyteknologiske produkter innen dataindustri og annen elektronisk industri samt produksjon av digitale kameraer.
Kjemisk og petrokjemisk industri har stor betydning.
Store deler av japansk industri er konsentrert i enkelte store industriregioner.
Den største er Keihin-området med byene Tokyo, Yokohama og Kawasaki.
Japan har en av verdens største handelsflåter.
Norge importerer blant annet motorkjøretøyer, maskiner og elektroniske produkter fra Japan.
De fleste japanske barn går i førskole fra de er tre år.
Det er gratis og obligatorisk skolegang for barna fra de er seks til 15 år.
Nesten alle elever fortsetter i videregående skole.
Japan har 778 universiteter (2010).
Det utgis omkring 120 dagsaviser og 85 ukeaviser.
Det statlige kringkastingsselskapet Nippon Hoso Kyokai (NHK) har flere fjernsyns- og radiokanaler.
Det finnes mange kommersielle fjernsyns- og radioselskaper.
Japans eldste bevarte litteratur er fra 700-tallet.
Den er sterkt påvirket av kinesisk litteratur og er skrevet på kinesisk.
De eldste kjente verkene er krønikebøkene «Kojiki» og «Nihon Shoki» samt den store antologien «Kokin wakashu».
«Geni monogatori» («Fortellingen om Genji») skrevet av forfatterinnen Murasaki Shikibu cirka 1010 regnes av mange som verdens første fullstendige roman.
I Muromachi-perioden (1336-1600) utviklet stemningsdiktformen haiku og Japans eldste dramaform, «no»-skuespillet, seg.
På 1900-tallet var påvirkning fra europeisk og amerikansk litteratur sterk, og etter andre verdenskrig har det utkommet mange samfunnskritiske verker.
Kawabata Yasunari (1899-1972) fikk Nobelprisen i litteratur i 1968, Kenzaburo Oe (1935-) fikk i 1994.
Blant nyere forfattere med internasjonal oppmerksomhet kan nevnes Haruki Murakami (1949-) og Yoko Tawada (1960-).
De eldste spor av japansk musikk er fra 200-tallet før vår tidsregning.
Den japanske hoffmusikken gagaku med opprinnelse i kinesisk hoffmusikk fra 600-tallet regnes som verdens eldste orkestertradisjon.
Sentrale japanske instrumenter er lutt-typene biwa og shamizen, munnorgel, siteren kozo, bambusfløyter, klokkespill og gonger.
Japansk mest kjente komponist, sanger og skuespiller i Vesten er Ryuichi Sakamoto (1952-).
Japan er en av verdens største filmprodusenter, med stor produksjon av tegnefilmer.
Den mest kjente regissøren er Akira Kurosawa (1910-1988).
Tre har alltid vært det mest brukte bygningsmaterialet i Japan.
Tempelanlegget i Nara fra Asuka-perioden (552-646) er trolig verdens eldste bevarte trearkitektur.
Itsukushima-helligdommen er oppført ute i vannet og er fra Heian-perioden (784-1185).
Blant moderne arkitekter er Kenzo Tange (1913-2005) det største navnet.
Han forente japansk tradisjon i lette stål- og betongkonstruksjoner.
Nevnes må også den kvinnelige arkitekten Kazuyo Sejima (1956-).
Japansk kjøkken er enkelt og preget av estetikk, ferske råvarer og servering av mange små retter.
Fisk og skalldyr samt grønnsaker og alger står sentralt.
En spesialitet som har vunnet innpass i Norge i senere år, er sushi med rå eller marinert fisk, grønnsaker og ris.
Maten spises med spisepinner.
Den japanske risvinen sake serveres lunken i små porselenskopper.
Hørsel er evnen til å oppfatte lyd.
Høresansen hos mennesket er knyttet til øret, og omfatter oppfattelsen av lyd, sansingen av lydbølger, trykkbølger, i det mediet som omgir oss.
Hos mennesket er det bølger i luften som påvirker høresansen, og vi oppfatter lyd med frekvens fra cirka 20 Hz til cirka 20 000 Hz og med et lydtrykk som er omtrent en milliondel av atmosfæretrykket.
Grensene varierer noe fra individ til individ.
Enkelte dyr, som for eksempel delfiner, kan høre svingninger helt opp til 200 000 Hz.
Andre dyr igjen, som for eksempel mus, kan ikke høre basstoner.
Hvis et menneske oppfatter høyere toner enn det som er vanlig, snakker man om overhørsel.
Store norske leksikon er et gratis og komplett oppslagsverk skrevet av fagfolk, og innholdet er vitenskapelig fundert.
Store norske leksikon er eid av den ideelle organisasjonen Foreningen Store norske leksikon.
Vår visjon er at nordmenn skal finne kunnskap av høy kvalitet fritt tilgjengelig på nett.
Store norske leksikon er hovedleksikonet til Foreningen SNL.
Det tar for seg alle temaer og fagområder, og oppdateres og forvaltes av fagfolk hver dag, året rundt.
Som leser kan du foreslå endringer til artiklene og stille spørsmål i kommentarfeltet.
Store norske leksikon har en rik historie og bygger på en norsk leksikontradisjon som er over hundre år gammel.
Artiklene ble tidligere kun skrevet på riksmål / bokmål, men i dag skrives artikler også på nynorsk.
Store medisinske leksikon er Norges største medisinske oppslagsverk.
Det er skrevet for både helsepersonell og pasienter.
SML blir oppdatert av leger og medisinske eksperter.
Som leser kan du foreslå endringer til artiklene og stille spørsmål i kommentarfeltet.
